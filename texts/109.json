{"title": "On John 1:14", "subtitle": "The Homilies of Mar Narsai", "syriacTitle": "ܥܲܠ ܗ̇ܝ ܕܡܸܠܬܼܵܐ ܒܸܣܪܵܐ ܗܘ̤ܵܐ ܘܐܲܓܸܢܒܲܢ", "author": "Narsai", "text": ["ܕܝܼܠܹܗ ܟܲܕ ܕܝܼܠܹܗ ܡܸܐܡܪܵܐ ܕܫܲܒܼܠܝܼܢ܀", "ܕܲܥܒܼܝܼܕ ܠܹܗ ܥܲܠ ܗ̇ܝ ܕܡܸܠܬܼܵܐ ܒܸܣܪܵܐ ܗܘ̤ܵܐ ܘܐܲܓܸܢ ܒܲܢ܀", ":ܐܘܪܚܵܐ ܚܲܕܬܵܐ ܕܪܲܫܲܬ̤ ܠܲܢ", "ܡܸܠܬܼܵܐ ܕܐܲܟܼܬܸܒܼ ܝܘܿܚܲܢܵܢ.", ":ܘܲܪܕܵܐ ܒܵܗ̇ ܗܘ̤ ܩܲܕܡܵܝܲܬ", "ܘܲܗܘ̤ܵܐ ܠܟܼܠܲܢ ܗܲܕܝܼܵܐܐ.", ":ܕܪܲܫ ܐܘܼܪܚܵܐ ܨܝܕ ܐܝܼܬܘܼܬܼܵܐ", "ܘܚܵܘܝܼ ܕܲܚܕܵܐ ܗ̄ܝ̣ ܫܲܘܝܘܼܬܼܵܐ.", ":ܕܐܲܒܼܵܐ ܘܝܲܠܕܹܗ ܚܲܕ ܐܸܢܘܿܢ", "ܘܠܲܝܬ ܙܒܼܢܵܐ ܒܹܝܬܼ ܠܹܗ ܠܝܲܠܘܹܗ.", ":ܗܘ̤ܬ ܒܲܪܬ ܩܵܠܹܗ ܐܲܝܟ ܪܲܥܡܵܐ", "ܘܐܲܙܥܸܩ ܒܐܲܪ̈ܒܲܠܦܸܢܝܵܬܼܵܐ.", ":ܘܫܲܦܝܼܪ ܟܲܢܝܹܗ ܒܲܪ ܪܲܥܡܵܐ", "ܕܐܲܟܼܪܸܙ ܡܸܠܬ̇ܐ ܕܒܸܪܵܫܝܼܬ.", ":ܫܡܲܥܘ ܥܲܡܡܹ̈ܐ ܘܨܘܼܬܼܘ ܐܸܡ̈ܘܬܼܵܐ", "ܣܒܲܪܬܵܐ ܚܲܕܬܵܐ ܕܡܲܟܼܪܸܙ ܐ̄ܢܵܐ.", ":ܐܲܒܼܵܐ ܕܐܵܘܠܸܕ ܡ̣ܢ ܥܘܼܒܹܗ", "ܒܪܵܐ ܕܠܵܐ ܛܠܹܐ ܡ̣ܢ ܝܵܠܘܿܕܹܗ.", ":ܒܪܵܫܝܼܬܼ ܐܝܼܬܼܵܘܗܝ ܗ̄ܘ̣ܵܐ ܡܸܠܬܼܵܐ", "ܘܐܝܼܬܼܵܘܗܝ ܗ̄ܘ̣ܵܐ ܠܘܵܬܼ ܐܲܠܵܗܵܐ.", ":ܘܗܘ̤ ܡܸܠܬܼܵܐ ܐܲܠܵܗܵܐ ܗ̄ܘ̣ܵܐ", "ܒܲܩܢܘܿܡܵܐ ܘܲܒܫܘܼܠܛܵܢܵܐ.", ":ܐܘ ܐ̄ܪܵܙܵܐ ܕܡܟܣܲܝ ܗ̄ܘ̣ܵܐ", "ܡ̣ܢ ܕܵܪܹ̈ܐ ܘܡ̣ܢ ܫܲܪܒܵܬ̇ܐ.", ":ܘܒܲܪ ܪܲܥܡܵܐ ܒܲܕܸܩ ܘܲܓܼܠܵܝܗܝ", "ܠܥܸܠܝܹ̈ܐ ܘܠܲܬܿܚܬܵܝܹ̈ܐ.", ":ܐܘ ܝܘܿܚܲܢ̇ܢ ܟܵܪܘܿܙܵܐ", "ܓܸܢܣ݂ܹܗ ܕܐܵܕܼܵܡ ܬܚܵܘܒܹܿܐ.܆", "ܕܝܲܗܒ̣ ܠܹܗ ܩܠܝܼ̈ܕܹܐ ܪܘܼܚ ܩܘܼܕܫܵܐ.", ":ܘܲܦܬܲܚ ܓܲܙܵܐ ܕܐܝܼܬܼܘܼܬܼܵܐ", "ܣܠܸܩ ܘܡܲܛܵܐ ܠܪܵܘܡܵܐ ܕܪ̈ܵܘܡܹܐ.", "ܠܥܸܠ ܡ̣ܢ ܟܸܢ̈ܫܹܐ ܕܪ̈ܘܼܚܵܢܹܐ.", "ܘܩܲܪܒܹܗ ܚܲܝܠܵܐ ܕܛܲܝܒܘܼܬܼܵܐ: ܕܲܢܡܲܠܸܠ ܥܲܠ ܐܝܼܬܘܼܬܵܐ.", ":ܩܲܒܸܠ ܚܲܝܠܵܐ ܘܫܘܼܠܛܵܢܵܐ", "ܘܐܲܟܼܪܸܙ ܡܸܠܬܼܵܐ ܕܲܒܼܪܵܫܝܼܬ.", ":ܕܲܒܼܪܵܐ ܒܪܵܫܝܼܬ ܐܝܼܬܼܵܘܗܝ ܗ̄ܘ̣ܵܐ", "ܡܬܘܡܵܐܝܼܬܼ ܥܲܡ ܝܵܠܘܿܕܹܗ.", ":ܐܝܼܬܵܘܝܗ ܡܸܡܬܘܿܡ ܥܲܡ ܐܲܒܼܘܗܝ", "ܐܲܝܟ ܨܡܸܚܵܐ ܥܲܡܹܗ ܕܫܸܡܫܵܐ.", ":ܕܠܵܐ ܩܲܕܝܼܡ ܫܸܡܫܵܐ ܠܨܡܚܹܗ", "ܘܠܵܐ ܫܸܡܫܵܐ ܠܵܗ̇ ܠܐܸܣܦܹܝܪܵܗ̇.", ":ܨܡܚܹܗ ܕܫܸܡܫܵܐ ܥܲܡܹܗ ܗ̄ܘ̣ܵܐ", ":ܥܲܡ ܐܲܒܼܵܐ ܐܝܼܬܼܵܘܗܝ ܝܲܠܕܹܗ", "ܘܠܲܝܬ ܙܲܒܼܢܼܵܐ ܕܲܦ̣ܪܝܲܫ ܡܸܢܹܗ.", ":ܐܲܒܼܵܐ ܩܢܘܿܡܵܐ ܗ̄ܘ̣ ܫܪܲܝܪܼܵܐ", "ܘܒܼܪܵܐ ܩܢܘܿܡܵܐ ܕܐܲܟܼܘܵܬܹܗ.", ":ܘܟܲܕ ܡܸܬܼܟܲܢܹܐ ܠܹܗ ܐܲܒܼܵܐ", "ܠܲܝܬ ܙܲܒܼܫܵܐ ܒܹܝܬܼ ܠܹܗ ܠܝܲܠܕܹܗ.", ":ܟܝܵܢܵܐ ܗ̄ܘ̣ ܕܐܝܼܵܬܼܘܗܝ ܡ̣ܢ ܥܵܠܲܡ", "ܘܠܲܝܬ ܫܘܼܪܵܝܵܐ ܠܐܝܼܬܘܼܬܹܗ.", ":ܘܠܵܐ ܐܲܒܼܵܐ ܫܲܪܝܼ ܕܢܸܗܘܹܐ", "ܘܠܵܐ ܒܪܵܐ ܐܝܼܬܼ ܙܲܒܼܢܵܐ ܠܝܲܠܕܹܗ.", ":ܐܲܒܼܵܐ ܐܝܼܬܝܵܐ ܡܬܘܿܡܵܝܵܐ", "ܕܠܲܝܬ ܙܲܒܼܪܵܐ ܕܠܵܐ ܐܲܒܼܵܐ ܗ̄ܘ̣ܵܐ.", ":ܘܲܒܼܪܼܵܐ ܓܡܝܼܪܵܐ ܕܠܵܐ ܚܲܣܝܼܪ", ":ܕܠܲܝܬܿ ܙܲܒܼܢܵܐ ܕܠܵܘ ܚܼܝܼܕܵܐ ܗ̄ܘ̣", ":ܪܲܚܝܼܩ ܐܝܼܬܝܵܐ ܡ̣ܢ ܙܲܒܼܢܹ̈ܐ", "ܘܙܲܒܼܢܹ̈ܐ ܘܥܠܡܹ̈ܐ ܠܓܼܵܘ ܡܸܢܹܗ.", ":ܘܐܲܝܟܵܢ ܡܨܝܵܐ ܕܢܸܣܬܲܝܲܟ", "ܐܝܼܬܝܵܐ ܒܲܙܒܼ̈ܢܹܐ ܥܵܒܼܘܿܕܹ̈ܐ.", ":ܘܲܟܼܡܵܐ ܕܢܸܒܼܥܹܐ ܚܘܼܫܵܒܼܵܐ", "ܠܗܠ ܡ̣ܢ ܙܒܼ̈ܫܹܐ ܡܸܫܟܲܚ ܠܹܗ.", ":ܘܠܵܐ ܫܲܪܝܼ ܐܲܒܼܵܐ ܒܝܲܠܕܹܗ", "ܘܠܵܐ ܙܲܒܼܢܵܐ ܠܝܲܠܕܹܗ ܕܐܲܒܼܵܐ.", ":ܡܸܠܬܹܗ ܟܲܢܝܹܗ ܝܘܿܚܲܢܵܢ", "ܕܐܝܼܬܵܘܗܝ ܡܸܡܬܘܿܡ ܥܲܡ ܐܲܒܘܼܗܝ.", ":ܘܒܲܕܡܘܼܬ ܡܸܠܬܼܵܐ ܥܲܡ ܢܦܲܫܵܐ", "ܕܡܸܢܵܗ̇ ܗ̣ܝ ܘܥܲܡܵܗ̇ ܐܝܼܬܼܝܗ̇.", ":ܐܝܼܬܼܵܘܗܝ ܗ̄ܘ̣ܵܐ ܒܪܵܐ ܥܲܡ ܐܲܒܼܘܼܗܝ", "ܘܐܸܬܼܵܐܐ ܠܥܵܠܡܵܐܘܲܥܡܹܗ ܗ̄ܘ̣ܵܐ.", "ܠܵܐ ܚܸܙܩܲܬ̤ ܡܸܠܬܼܵܐ ܡܸܡܬܘܿܡ.", "ܡ̣ܢ ܢܲܦܫܵܐ ܘܫܲܢܝܲܬ̤ ܡܸܢܵܗ̇.", ":ܘܠܵܐ ܒܪܵܐ ܚܙܲܩ ܡ̣ܢ ܝܵܠܘܿܕܹܗ", "ܘܐܲܪܚܸܩ ܡܸܢܹܗ ܒܫܘܢܵܝܵܐ.", ":ܚܵܙܩܵܐ ܡܸܠܬܼܵܐ ܠܟܼܠ ܦܸܢ̈ܝܵܢ", "ܘܠܵܐ ܡܫܢܝܵܐ ܡ̣ܢ ܨܝܕ ܢܲܦܫܵܐ.", ":ܘܟܲܕ ܐܝܼܬܹܝܗ̇ ܒܐܝܼܙܓܲܕܘܼܬܵܐ", "ܐܝܼܬܹܝܗ̇ ܒܢ̣ܦܫܵܐ ܟܲܕ ܐܝܼܬܹܝܗ̇.", ":ܚܙܲܩ ܐܵܦ ܡܸܠܵܬܐ ܡ̣ܢ ܐܲܒܼܵܐ", "ܘܐܸܬܼܵܐ ܠܥܘܼܡܪܲܢ ܡܵܝܘܵܬܼܵܐ.", "ܘܟܲܕ ܒܲܟܼܝܵܢܲܢ ܥܵܡܲܪ ܗ̄ܘ̣ܵܐ:", "ܟܠܹܗ ܒܲܐܒܼܘܼܗܝ ܐܝܼܬܼܵܘܗܝ ܗ̄ܘ̣ܵܐ.", ":ܠܵܐ ܡܸܬܼܚܲܙܝܵܐ ܓܲܠܝܵܐܝܼܬܼ", "ܡܸܛܠܬܐ ܕܐܝܼܬܼܝܗ̇ ܡ̣ܢ ܢܲܦܫܵܐ.", ":ܘܡܵܐ ܕܐܸܬܪܵܫܡܲܬ̤ ܒܲܕ ܝܘܼܬܼܵܐ", "ܡܸܬܼܚܲܙܝܵܐ ܒܝܲܕ ܐܬܘ̈ܬܐ.", ":ܘܟܲܕ ܛܵܒܼ ܚܲܒܼܫܵܗ̇ ܒܐܬܘ̈ܬܐ", "ܘܣܲܝܟܵܗ̇ ܒܢܲܚ̈ܬܹܐ ܕܲܕܝܘܼܬܼܵܐ.", ":ܒܐܬ̈ܘܬܵܐ ܒܲܫܡܵܐ ܐܝܼܬܹܝܗ̇", "ܘܟܼܠܵܗ̇ ܫܪܝܵܐ ܒܓܼܵܘ ܢܲܦܫܵܐ.", ":ܕܝܘܵܬܐ ܚܲܙ̈ܝܵܢ ܒܵܫܲܬ̈ܐ", "ܟܲܕ ܡܸܬܼܒܲܩܝܵ̈ܢ ܒܲܐܬܘ̈ܬܐ.", ":ܘܡܸܠܬܐ ܟܝܵܢܵܗ̇ ܠܐ ܝܸܗܒܲܬ̤", "ܕܬܣܐܲܝܟ ܡ̣ܢ ܒܵܒܼܵܬܐ.", ":ܟܣܹܐ ܗ̄ܘ̣ܵܐ ܒܪܐ ܥܲܡ ܝܵܠܘܿܕܹܗ", "ܡ̣ܢ ܥܸܠܬܼܵܐ ܘܬܲܚ̈ܬܹܝ̈ܐ.", ":ܘܐܸܬܼܚܵܘܝܼ ܠܲܢ ܒܨܒܼܝܢܹܗ", "ܒܕܝܘܬܵܐ ܕܦܲܓܼܪܹܗ ܕܐܵܕܼܵܡ.", ":ܘܟܲܕ ܠܒܸܫ ܢܲܚܬܐ ܕܲܟܼܝܵܢܲܢ", "ܐܸܬܥܛܲܦ ܒܐܠܗܘܼܬܹܗ.", ":ܨܒܼܝܵܢܹܗ ܫܪܵܐ ܒܲܟܼܝܵܢܲܢ", "ܘܩܵܘܝܼ ܟܝܵܢܹܗ ܒܟܲܣܝܘܼܬܹܗ.", ":ܠܵܐ ܣܲܝܟܹܗ ܦܲܓܼܪܵܐ ܕܲܠܒܸܫ", "ܠܲܟܼܝܵܢܹܗ ܕܠܵܐ ܡܸܣܬܲܝܟ.", ":ܘܠܵܐ ܚܙܵܬܵܗ̇ ܥܲܝܢܵܐ ܕܒܸܣܪܵܐ", "ܠܟܲܣܝܘܼܬܼܵܐ ܕܐܲܠܵܗܘܼܬܹܗ.", ":ܒܐܝܕܹܗ ܐܡܪ ܝܘܿܚܲܢܵܢ", "ܕܐܸܬܬܩܲܢ ܟܠ ܡܵܐ ܕܲܗܘ̤ܵܐ.", ":ܘܠܵܐ ܗ̄ܘ̣ܵܐ ܡܸܕܸܡ ܒܸܠܵܥܵܕܵܘܗܝ", "ܕܗ̤ܘ ܨܒܼܵܐ ܘܛܲܟܸܣ ܟܠ ܕܲܗܘ̤ܵܐ.", ":ܢܸܒܼܥܵܐ ܗ̄ܘ̣ ܕܲܡܠܹܐ ܚܲܝܘܼܬܼܵܐ", "ܕܩܢܐ ܚܲܝܹ̈ܐ ܒܲܕܝܵܢܗ.", ":ܘܡ̣ܢ ܚܲܝܘܼܬܵܐ ܕܒܼܟܼܝܵܢܹܗ", "ܦܲܠܸܓ ܚܲܝܹ̈ܐ ܠܬܘܼܩܵܢܵܘ̈ܗܝ.", ":ܚܲܝܹ̈ܐ ܢܘܼܗܪܵܐ ܐܝܼܬܲܗܘܿܢ", "ܕܪܵܕܦܝܼܢ ܚܸܫܟܵܐ ܡ̣ܢ ܢܘܼܗܪܵܐ.", ":ܘܚܸܫܟܵܐ ܕܛܘܼܥܝܲܝ ܠܵܐ ܐܲܕܪܸܟ", "ܕܲܢܥܵܘܸܟ ܪܲܗܛܹܗ ܕܢܘܼܗܪܵܐ.", ":ܒܥܵܠܡܵܐ ܡܸܡܬܘܿܡ ܐܝܼܬܼܵܘܗܝ ܗ̄ܘ̣ܵܐ", "ܘܥܵܠܡܵܐ ܠܐܝܼܕܼܵܘ̈ܗܝ ܐܸܬܿܬܲܩܲܢ.", ":ܘܟܲܕ ܥܵܠܡܵܐ ܕܝܼܠܹܗ ܐܝܼܬܼܵܘܗܝ", "ܠܵܐ ܨܒܼܵܐ ܥܵܠܡܵܐ ܕܢܵܘܕܹܐ ܒܹܗ.", ":ܠܕܝܼܠܹܗ ܐܸܬܼܵܐ ܒܵܪܘܿܝܵܐ", "ܘܕܝܼܠܹܗ ܠܵܐ ܩܲܒܸܠܘ ܡܸܠܬܹܗ.", ":ܘܐܲܝܠܹܝܢ ܕܲܫܡ݂ܲܥܘ ܦܘܼܩܕܵܢܵܘ̈ܗܝ", "ܩܢܵܘ ܫܘܼܠܛܢܵܐ ܕܲܒܼܢ̈ܝܵܐ.", ":ܒܢܲܝ̈ܐ ܕܝܼܠܹܗ ܟܲܢܝܼ ܠܲܢ", "ܒܪ̈ܲܚܡܹܐ ܕܚܵܘܝܼ ܨܝܕ ܓܸܢܣܲܢ.", ":ܕܐܵܘܠܸܕ ܠܲܢ ܪܘܼܚܵܢܵܐܝܼܬ", "ܒܲܥܡܵܕ̇ܐ ܕܡܲܝ̈ܐ ܘܪܘܼܚܵܐ.", ":ܨܒܼܝܵܢܹܗ ܛܵܒܼܵܐ ܚܵܘܼܝܢ", "ܕܲܝܲܩܪܲܢ ܒܲܫܡܵܐ ܕܲܒܼܢܲܝܵ̈ܐ.", ":ܘܫܲܪܪܹܗ ܠܲܫܡܵܐ ܕܲܒܼܪܘܼܬܼܵܐ", "ܕܲܓܼܒܼܵܐ ܠܹܗ ܥܡܘܼܪܝܵܐ ܒܲܒܼܢܵܘ̈ܗܝ.", ":ܡܠܸܬܐ ܐܸܡ݂ܲܪ ܝܘܿܚܲܢܵܢ", "ܕܗܘ̤ܵܐ ܒܸܣܪܵܬܐ ܘܐܲܓܸܿܢ ܒܲܢ.", ":ܘܲܚܙܲܝܢ ܫܘܼܒܚܵܐ ܕܪܲܒܘܼܬܹܗ", "ܒܐܦܲܝ̈ ܬܲܪܥܵܐ ܕܐ̄ܢܵܫܘܼܬܼܵܐ.", ":ܗܘ̤ܵܐ ܠܲܢ ܒܸܣܪܵܐ ܘܲܥܡܲܪ ܒܲܢ", "ܘܚܵܝܘܝܼ ܠܲܢ ܫܘܼܒܼܚܹܗ ܟܲܣܝܵܐ.", ":ܘܟܲܕ ܗܘ̤ ܟܲܣܝܵܐ ܗ̄ܘ̣ ܒܲܟܼܝܵܢܗ", "ܒܝܲܕ ܦܓܪܲܢ ܚܵܘܝܼ ܫܘܼܒܼܚܹܗ.", ":ܠܵܘ ܠܲܗܘܵܝܵܐ ܐܸܬܬܲܚܬܼܝ", "ܒܗܝ̇ ܕܐܸܡܪ ܕܲܗܘ̤ܵܐ ܒܸܣܪܵܐ.", ":ܐܸܠܵܐ ܪܲܟܸܒ ܠܹܗ ܒܸܣܪܵܐ", "ܘܲܥܡܲܪ ܒܹܗ ܒܝܲܕ ܨܒܼܝܵܢܹܗ.", ":ܠܵܐ ܓܹܝܪ ܡܨܝܵܐ ܕܵܒܪܘܿܝܵܐ", "ܠܲܗܘܵܝܵܐ ܚܲܕ ܬܵܐ ܢܸܐܬܹܐ.", ":ܘܠܵܐ ܠܐܝܼܬܘܼܬܼܵܐ ܕܠܵܐ ܫܘܪܲܝ", "ܡܬܚܡ ܠܵܗ̇ ܙܒܼܢܵܐ ܕܝܲܠܕܵܐ.", ":ܐܸܢ ܕܹܝܢ ܡܸܡܬܘܿܡ ܐܝܼܬܵܘܗܝ ܗ̄ܘ̣ܵܐ", "ܐܲܝܟܵܢ ܐܸܬܼܵܐ ܠܲܗܵܘܝܵܐ.", ":ܘܐܸܢ ܗܘ̤ ܕܐܸܬܼܵܐ ܠܲܗܘܵܝܵܐ", "ܪܲܚܝܼܩ ܡ̣ܢ ܗ̇ܝ ܕܐܝܼܬܵܘܗܝ ܗ̄ܘ̣ܵܐ.", ":ܠܲܝܬ ܫܘܕܵܝܵܐ ܘܫܘܼܠܵܡܵܐ", "ܠܐܝܼܬܘܼܬܼܵܐ ܕܐܝܼܬܹܝܗ̇ ܡܸܡܬܘܿܡ.", ":ܘܡܸܕܡ ܕܐܵܬܹܐ ܠܲܗܘܵܝܵܐ", "ܗܵܘܝܹܗ ܩܲܕܝܼܡ ܠܲܟܼܝܵܢܹܗ.", ":ܐܸܢܗܘ̤ ܕܐܝܼܬܝܵܐ ܗ̄ܘ̣ ܥܲܡ ܐܲܒܼܵܐ", "ܠܵܐ ܡܸܣܬܲܝܲܟ ܒܲܟܿܝܵܢܹܗ.", ":ܘܐܸܢ ܣܝܟ ܢܲܦܫܗ ܒܟܲܪܣܵܐ", ":ܠܵܘ ܐܝܼܬܝܵܐ ܗ̄ܘ̣ ܥܲܡ ܝܵܠܘܿܕܹܗ", ":ܐܸܢܗܘ̤ ܕܲܒܼܟܼܠܕܘܼܟ ܐܝܼܬܵܘܗܝ", ":ܘܐܸܬܼܵܐ ܗܵܫܵܐ ܠܲܗܘܵܝܵܐ", ":ܐܲܝܟܵܢ ܩܲܒܸܠ ܬܘܼܩܵܢܵܐ", "ܡܢܵܬܼܵܐ ܡܸܢܹܗ ܐܘ ܟܠܹܗ.", ":ܐܸܢܗܘ̤ ܕܟܼܠܹܗ ܐܸܣܬܲܝܲܟ", "ܠܵܐ ܩܢܹܐ ܗ̇ܝ ܕܠܵܐ ܡܸܣܬܲܝܲܟ.", "ܘܐܸܢ ܒܲܡܢܵܬܼܵܐ ܐܸܣܬܲܝܲܟ:", ":ܘܐܸܢܗܘ̤ ܕܐܝܼܬ ܠܹܗ ܕܢܸܣܬܲܝܲܟ", "ܐܘ ܟܠܹܗ ܐܘ ܒܲܡܵܢܵܬܐ.", ":ܐܵܦ ܐܲܒܼܵܐ ܡܸܣܬܲܝܵܟܵܢܵܐ ܗ̄ܘ̣", "ܕܡܸܢܹܗ ܗ̄ܘ̣ ܟܝܵܢܵܐ ܕܲܒܼܪܸܐ.", ":ܐܲܝܟܵܢ ܒܐܲܒܼܘܼܗܝ ܐܝܼܬܼܵܘܗܝ ܗ̄ܘ̣ܵܐ", "ܘܥܵܡ̇ܪ ܗ̄ܘ̣ܵܐ ܒܟܲܪܣܵܐ ܕܒܸܣܪܵܐ.", ":ܗܵܕܹܐ ܗ̣̄ܝ ܒܠܵܬܼܵܐ ܕܡܸܬܼܒܲܥܝܵܐ", "ܕܲܥܡܘܪ̈ܝܐ ܕܐܲܝܟܵܢ ܩܲܒܸܠ.", ":ܘܐܸܢܗܘ̤ ܕܐܵܡܪܝܼܢ ܚܸܪ̈ܚܵܝܹܐ", "ܕܐܝܼܬܵܘܗܝ ܗ̄ܘ̣ܵܐ ܒܟܲܪܣܵܐ ܘܵܪܘܡܵܐ.", ":ܕܫܲܠܝܼܛ ܗ̄ܘ̣ ܢܦܲܠܸܓ̣ ܝܵܬܹܗ", "ܕܢܸܗܘܹܐ ܒܪܵܘܡܵܐ ܘܲܒܼܥܘܼܫܩܵܐ.", ":ܡܵܕܹܝܢ ܩܲܕܝܼܡ ܨܒܼܝܵܢܹܗ", "ܠܲܟܼܝܵܢܹܗ ܕܐܝܼܬܼܵܘܗܝ ܡܸܡܬܘܿܡ.", ":ܕܗܵܐ ܨܒܼܝܵܢܹܗ ܡܫܲܠܒܸܕ ܠܹܗ", "ܘܲܡܣܲܝܸܟ ܠܹܗ ܠܲܟܼܝܵܢܹܗ.", ":ܘܐܸܢܗܘ̤ ܕܫܠܝܼܛ ܨܒܼܝܵܢܹܗ", "ܕܢܥܕܐ ܘܲܢܙܲܟܹܐ ܠܲܟܝܵܢܹܗ.", ":ܡܵܕܹܝܢ ܟܠܫܵܥ ܡܸܫܬܲܚܠܲܦ", "ܐܲܝܟ ܡܵܐ ܕܨܵܒܹܐ ܨܒܼܝܵܢܹܗ.", ":ܘܐܸܢ ܨܒܵܝܼܵܢܹܗ ܡܕܲܒܲܪ ܠܹܗ", "ܠܲܟܼܝܵܢܹܗ ܐܲܝܟ ܡܵܐ ܕܨܵܒܹܐ.", ":ܐܲܝܟܵܐ ܗ̄ܝ̣ ܡܵܕܹܝܢ ܐܝܼܬܘܼܬܼܵܐ", "ܕܩ̣ܢܵܐ ܟܝܵܢܹܗ ܡܬܘܿܡܵܐܝܼܬ.", ":ܬܹܐܙܲܠ ܗܵܕܐ ܡܲܪܫܘܼܬܼܵܐ", "ܒܵܬܲܪ ܓܘܼܕܵܐ ܕܚܪ̈ܚܹܵܐ.", ":ܕܬܚܬܝܼܘ ܠܐܝܬܼܝܐ ܠܫܝܼܛ̈ܬܐ", "ܕܣܲܝܟܘܼܗܝ ܒܥܘܼܒܐ ܕܒܲܪܬ ܐ̄ܢܵܫܵܐ.", ":ܐܵܪܵܐ ܓܠܝܼܙܲܝ̈ ܡ̣ܢ ܢܘܼܗܪܵܐ", "ܘܪ̈ܕܝܲܝ ܒܐܘܼܪܚܵܐ ܕܚܸܫܘܿܟܼܵܐ.", ":ܐܲܝܟܵܢ ܡܵܨܝܵܐ ܕܢܸܣܬܲܝܲܟ", "ܟܝܵܢܵܐ ܐܝܼܬܝܵܐ ܒܥܒ̈̇ܕܘܗܝ.", ":ܐܲܝܟ ܡܸܠܬܼܵܐ ܕܗܲܪ̈ܵܛܝܼܩܹܐ", "ܪܲܒ ܬܘܼܩܵܢܹܗ ܛܵܒܼ ܡܸܢܹܗ.", ":ܕܡܨܐ ܡܣܝܟ ܠܲܟܼܝܵܢܹܗ", ":ܐܲܝܟܵܢ ܩܲܒܸܠ ܪܘܼܟܵܒܵܐ", "ܟܝܵܢܵܐ ܕܩܲܛܝܼܢ ܡ̣ܢ ܪܘܼܚܵܐ.", ":ܟܲܕ ܐܝܼܬܼܵܘܗܝ ܗ̄ܘ̣ܵܐ ܒܲܘܼܝܵܢܹܗ", "ܐܵܘ ܒܟܼܒܢܵܐ ܕܠܵܐ ܕܝܼܠܹܗ.", ":ܬܵܘ ܦܲܫܸܩܘ ܠܲܢ ܐ̄ܪ̈ܵܙܲܝܼܟܘܿܢ", "ܥܘܼܪ̈ܠܐ ܕܠܵܐ ܓܙܲܪܘ ܠܸܒܿܝܼ̈ܗܘܿܢ.", ":ܘܐܲܠܸܦܘ ܕܐܲܝܟܵܢ ܢܵܘܕܹܐ", "ܥܲܠ ܡܸܠܬܼܵܐ ܕܲܗܘ̤ܵܐ ܒܸܣܪܵܐ.", ":ܐܵܘ ܦܲܫܩܘ ܠܲܢ ܕܐܲܝܟܲܢܵܐ", "ܥܡ̣ܪ ܡܸܠܬܼܵܐ ܒܓܼܵܘ ܗܲܕܵܡܹ̈ܐ.", ":ܐܘ ܥܬܕܘ ܙܲܝܢܵܐ ܕܢܩܪܸܒܼ", "ܘܢܼܚܙܸܐ ܕܡ̇ܢ ܗܝ ܙܟܘܼܬܼܵܐ.", ":ܟܢܫܘ ܟܠܗܘܿܢ ܓܹܐܪ̈ܲܝܟܘܿܢ", "ܘܲܡܐܬܘܚܘ ܝܬܪܹ̈ܐ ܕܩܸ̈ܬܵܬܼܵܐ.", ":ܘܣܝܼܡܘ ܡܸܠܬܼܵܐ ܕܗܘ̤ܵܐ ܒܸܣܪܵܐ", "ܢܝܼܫܵܐ ܘܢܸܚܙܹܐ ܡ̇ܢ ܚܵܢܹܐ.", ":ܥܲܠ ܡܸܠܬܐ ܕܲܗܘ̤ܵܐ ܒܸܣܪܵܐ", "ܐܝܼܬܼܵܘܗܝ ܟܠܹܗ ܬܲܟܬܘܼܫܵܐ.", ":ܘܡܦܣ ܐ̄ܢܵܐ ܕܡܸܛܠ ܗܵܕܹܐ", "ܛܲܝܸܒܬܘܿܢ ܙܲܝܢܵܐ ܠܩܘܼܒܼܠܲܢ.", ":ܒܙܲܝܢܵܐ ܕܪܲܒܟܘܿܢ ܨܵܒܹܝܢ ܐ̄ܢܬܘܿܢ", "ܠܡܸܥܒܲܕ ܥܲܡܲܢ ܬܲܟܬܘܼܫܵܐ.", ":ܕܗܘ̤ ܚܫܲܠ ܙܲܝܢܵܐ ܘܐܲܠܒܸܫܟܘܿܢ", "ܠܘܼܩܒܼܵܠ ܡܸܠܬܐ ܕܡ̣ܢ ܐܲܒܼܵܐ.", ":ܬܵܘ ܥܲܡ ܪܲܒܟܼܘܿܢ ܡܸܨܪ̈ܵܝܹܐ", "ܘܢܸܒܼܥܹܐ ܚܲܝܠܹܗ ܕܦ̣ܬܓܼܵܡܵܐ.", ":ܘܢܸܚܙܹܐ ܗܘܝܵܐ ܕܐܲܝܟܲܢܵܐ", ":ܫܲܪܝܼ ܕܢܸܗܘܹܐ ܒܵܪܘܿܝܵܐ", ":ܟܲܕ ܐܝܼܬܼܵܘܗܝ ܪܲܟܸܒ ܢܲܦܫܹܗ", "ܐܘ ܗܵܫܵܐ ܫܲܪܝ ܕܢܗܸܘܹܐ.", ":ܐܘ ܕܲܠܡܵܐ ܐ̄ܚܪܹܢܵܐ ܪ̈ܟܸܒ", "ܘܗ̤ܘ ܪ̈ܲܚܝܼܩ ܡ̣ܢ ܪܘܼܟܵܒܼܵܐ.", ":ܐܸܢܗܘ̤ ܕܲܗܘ̤ܵܐ ܠܵܐ ܐܝܼܬܼܵܘ̈ܗܝ", "ܘܐܸܢ ܐܝܼܬܼܵܘܗܝ ܠܵܐ ܗ̄ܘ̣ܵܐ ܗܵܫܵܐ.", ":ܕܐܝܼܬܝܵܐ ܠܵܐ ܡܨܹܐ ܕܢܲܩܲܒܸܠ", "ܗܵܘܝܵܐ ܒܵܬܲܪ ܐܝܼܬܼܘܼܬܹܗ.", ":ܗܘ̤ܵܐ ܒܸܣܪܐ ܐܲܝܟ ܡܸܠܲܟܼܘܿܢ", "ܡܢܵܬܼܵܐ ܡܸܢܹܗ ܐܘ ܟܠܹܗ.", ":ܘܐܲܝܟܵܢ ܡܵܨܝܵܐ ܕܢܸܬܼܦܲܠܲܓܼ", "ܟܝܵܢܵܐ ܕܠܵܐ ܩܢܹܐ ܕܘܼܟܵܒܼܵܐ.", ":ܐܸܢܗܘ̤ ܕܟܼܠܹܗ ܐܸܬܼܪܲܟܲܒܼ", "ܡܵܕܹܝܢ ܟܠܹܗ ܐܸܣܬܲܝܟ.", ":ܘܡܣܝܲܟ ܗ̄ܘ̣ܵܐ ܡ̣ܢ ܟܠܕܘܼܟ", "ܘܥ̇ܡ̣ܪ ܗ̄ܘ̣ܵܐ ܒܲܪܣܵܐ ܒܲܠܚܘܕܿ.", ":ܘܐܸܢܗܘ̤ ܕܗ̈ܕܹܐ ܗܵܟܼܵܢܵܐ ܗ̣̄ܝ", "ܐܲܝܟܵܐ ܗ̣ܝ ܗ̇ܝ ܕܠܵܐ ܡܸܣܬܲܝܲܟ.", ":ܕܗܵܐ ܣܲܝܟܹܗ ܥܘܼܒܵܐ ܕܒܸܣܪܵܐ", "ܐܲܝܟ ܨܢܥܬܼܵܐ ܕܪܲܟܸܒܼܬܘܿܢ.", ":ܘܐܸܢܗܘ̤ ܕܡܸܢܹܗ ܢܸܬܪܲܟܲܒܼ", "ܘܡܸܢܹܗ ܩܵܘܝܼ ܒܲܟܼܝܵܢܹܗ.", ":ܐܲܝܟܵܐ ܗ̣̄ܝ ܡܵܕܹܝܢ ܫܘܼܝܘܼܬܼܵܐ", "ܕܗܵܐ ܐܬܦܠܲܓܼ ܩܲܟܼܝܵܢܹܗ.", "ܐܸܢܗܘ̤ ܕܡܸܠܬܐ ܗܘ̤ܵܐ ܒܸܣܪܵܐ:", "ܢܸܒܼܥܵܐ ܒܸܣܪܵܐ ܕܡ̇ܢ ܐܝܼܬܼܵܘܗܝ.", ":ܥܲܡܹܗ ܐܲܚܬܹܗ ܡ̣ܢ ܪܵܘܡܵܐ", "ܐܘ ܒܸܣܪܵܐ ܕܐ̄ܢܵܫܵܐ ܐܝܼܬܼܵܘܗܝ.", ":ܐܢܗܘ̤ ܩܢܘܿܡܹܗ ܗܘ̤ܐ ܒܸܣܪܵܐ", "ܘܒܸܣܪܵܐ ܠܵܐ ܫܩܲܠ ܡ̣ܢ ܡܲܪܝܲܡ.", "ܡ̇ܢ ܥܕܪܬܗ ܠܟܼܝܼܢܲܢ:܆", "ܗ̇ܝ ܕܲܗܘ̤ܵܐ ܒܸܣܪܵܐ ܕܒܼܝܼܠܹܗ.", ":ܒܲܛܝܼܠ ܡܵܕܹܝܢ ܡܘܼܠܟܵܢܵܐ", "ܗ̇ܘ ܕܐܸܫܬܵܘܕܝܼ ܠܘܵܬܼ ܕܵܘܝܼܕ.", ":ܘܒܲܫܡܵܐ ܫܐܝܼܠܵܐ ܡܸܬܟܲܢܹܐ", "ܒܲܪ ܕܵܘܝܼܕ ܟܕ ܠܵܐ ܐܝܼܬܼܵܘܗܝ.", ":ܡ̇ܢ ܐܸܬܼܥܲܕܲܪܘ ܡܵܝܘ̈ܬܹܐ", "ܡ̣ܢ ܡܸܠܬܼܵܐ ܕܲܗܘ̤ܵܐ ܒܸܣܪܵܐ.", ":ܕܗܘ̤ ܒܲܟܼܝܵܢܹܗ ܗܘ̤ܐ ܒܸܣܪܵܐ", "ܘܟܝܼܢܲܢ ܩܵܘܝܼ ܒܫܸܦܠܹܗ.", ":ܠܲܝܟܐ ܗ̄ܝ̣ ܡܵܕܹܝܢ ܕܡܒܛܲܠ", "ܓܙܲܪ ܕܝܼܢܵܐ ܕܡܵܘܬܵܐ ܡܸܢܲܢ.", ":ܕܠܵܐ ܫܩܲܠ ܦܲܓܼܪܵܐ ܡ̣ܢ ܡܲܪܝܲܡ", "ܫܩܲܠ ܠܹܗ ܡܸܠܬܼܵܐ ܘܲܥܡܲܪ ܒܹܗ.", ":ܘܗܵܕܹܐ ܦܲܐܝܵܐ ܠܝܕܼܵܘ̈ܥܹܐ", "ܘܣܵܗܸܕ ܩܘܼܫܬܵܐ ܠܡܸܠܲܝ̈ܗܘܿܢ.", ":ܡܵܕܹܝܢ ܐܝܼܬܝܵܐ ܠܵܐ ܡܨܝܵܐ", "ܕܢܗܘܹܐ ܒܸܣܪܵܐ ܠܲܩܢܘܿܡܹܗ.", ":ܘܗܵܘܝܵܐ ܕܟܲܕ ܒܸܣܪܵܐ ܪܲܚܝܼܩ", "ܡ̣ܢ ܐܝܼܬܘܼܬܼܵܐ ܕܠܵܐ ܫܘܼܪܵܝ.", ":ܡܵܢܵܐ ܦܪܝܼܣܵܐ ܬܲܚܦܝܼܬܵܐ", "ܕܨܢܥܵܬܐ ܥܲܠ ܡܸܠܲܝ̈ܟܘܿܢ.", ":ܓܠ̣ܘ ܢܝܼܫܵܐ ܕܪܸ̈ܥܝܵܢܲܝܟܿܘܿܢ", "ܘܬܲܪܓܸܡܘ ܒܲܕ ܡܘܼܬ ܐܵܪܝܼܘܿܣ.", ":ܠܹܗܘ̤ ܡܚ̈ܝܠܢ ܡܸܠܲܝܼ̈ܟܘܿܢ", "ܘܠܹܗ ܡܣܲܝܼܥܝܼܢ ܦܹܬܓܡܲܝܼ̈ܟܘܿܢ.", ":ܕܡܼܦܪ ܒܐܝܼܬܘܼܬܹܗ ܕܲܒܼܪܵܐ", "ܘܲܩܪܵܝܗܝ ܥܲܒܼܕܵܐ ܘܫܲܡܵܫܵܐ.", ":ܗܵܢܵܘ ܟܠܹܗ ܬܲܟܼܬܘܼܫܹܗ", "ܕܐܵܪܝܼܘܿܣ ܬܲܠܡܝܼܕ ܙܐܹܦܵܐ.", ":ܕܡܲܙܥܲܪ ܠܲܒܼܪܵܐ ܡ̣ܢ ܐܲܒܼܵܐ", "ܘܡܫܵܐ ܠܹܗ ܡ̣ܢ ܒܪܸܝ̈ܬܹܗ.", ":ܠܢܝܼܫܵܐ ܕܝܼܠܹܗ ܚܵܢܹܝܢ ܐ̄ܢܬܘܿܢ", "ܐܵܦ ܐ̄ܢܬܘܿܢ ܐܘ ܚܸܪ̈ܚܹܐ.", ":ܘܲܡܣܟܹܝܢ ܐܢ̄ܬܘܿܢ ܒܐܸܣܟܹܝܡܵܐ", "ܪܘܼܫܥܵܐ ܕܟܼܣܹܐ ܒܡܸܠܲܝ̈ܟܘܿܢ.", ":ܦܘܩܘ ܡ̣ܢ ܥܵܢ̈ܐ ܡܲܪ̈ܵܚܹܐ", "ܒܐܸܣ݂ܝܡ ܐܸܡܪܹ̈ܐ ܠܵܐ ܬܛܥܘܿܢ.", "ܕܚܲܒܸܠܬܘܼܢܵܝܗܝ ܠܦܘܼܪܫܵܢܵܐ:܆", "ܕܟܝܢܹ̈ܐ ܬܪܹܝܢ ܕܲܗܘ̤ܵܘ ܚܲܕ.", ":ܣܥ̣ܐ ܪܘܼܫܥܵܐ ܕܓܘܼܕܼܵܦܲܝ̈ܗܘܿܢ", "ܘܐܸܬܼܥܲܠܝܼ ܠܪܵܘܡܵܐ ܕܪܵܘܡܹܐ.", ":ܘܬܵܚܬܝܼ ܠܐܝܼܬܼܝܵܐ ܡ̣ܢ ܣܵܟܹܗ", "ܘܐܲܣܪܹܗ ܒܚܒܼ̈ܠܐ ܕܗܲܕܵܡܹ̈ܐ.", ":ܫܡܲܝܵܐ ܘܐܲܪܥܵܐ ܨܘܼܬܼܘ ܘܲܫܡܲܥܘ", "[ܪ]ܘܼܫܥܵܐ ܕܡܲܠܸܠܘ ܡܲܪ̈ܵܚܹܐ.", ":ܕܐܝܼܬܘܼܬܼܵܐ ܕܠܵܐ ܡܸܬܼܕܲܪܲܟܵܐ", "ܣܲܝܸܟܘ ܚܲܒܼܫܘܼܗ̇ ܒܓܵܘ ܟܲܪܣܵܐ.", ":ܒܲܕܡܘܼܬ ܣܲܟܿܪܵܐ ܒܲܩܪܵܒܼܵܐ", "ܐܲܚܕܘܼܗ̇ ܠܗܵܕܹܐ ܒܲܪܬ ܩܵܐܐ.", ":ܕܗܘ̤ ܡܸܠܬܼܵܐ ܪܲܟܸܒ ܝܵܬܹܗ", "ܘܲܗܘ̤ܵܐ ܒܸܣܪܵܐ ܐܲܝܟ ܕܲܟܬܝܼܒ.", ":ܐܲܝܟܵܐ ܕܗܘ̤ܐ ܩܲܒܸܠܬܘܿܢ", "ܐܘ ܡܲܠܦ̈ܢܹܐ ܕܚܲܕ̈ܬܵܬܼܵܐ.", ":ܘܛܥܝܬܘܢ ܗ̇ܝ ܕܲܥܡܲܪ ܒܲܢ", ":ܘܠܵܐ ܒܚܢܬܘܢ ܣܘܼܟܵܠܵܗ̇", ":ܥܡ݂ܲܪ ܒܲܢ ܐܸܡܲܪ ܝܘܿܚܲܢܵܢ", ":ܡܲܢܘܼ ܒܡܲܢܘܼ ܥܡ̇ܪ ܗ̄ܘ̣ܵܐ", ":ܗܵܐ ܒܲܕܸܩܘ ܠܲܢ ܓܲܠܝܵܐܝܼܬ", "ܥܡܘܼܪܝܵܐ ܕܲܬܼܪܹܝܢ ܕܲܗܘ̤ܵܘ ܚܲܕ.", ":ܐܸܢܗܘ̤ ܕܥܡܘܪܝܵܐ ܐܸܡ̣ܲܪ", "ܗ̇ܝ ܕܲܗܘ̤ܵܐ ܒܲܢ ܡܸܬܼܒܲܥܝܵܐ.", ":ܕܗܵܐ ܡܵܨܝܵܐ ܕܢܸܥܡܲܪ ܡܵܕܹܢ", "ܐܵܦ ܟܲܕ ܠܲܝܬܵܘܗܝ ܗ̇ܝ ܕܗܵܘܝܵܐ.", ":ܐܸܢܗܘ̤ ܕܲܥܡܲܪ ܒܲܐ̄ܚܪܹܢܵܐ", "ܗܵܘܝܵܐ ܡܵܕܹܝܢ ܝܲܬܝܼܪܵܐ ܗ̄ܘ̣.", ":ܘܗܵܕܹܐ ܦܲܐܝܵܐ ܠܲܟܼܝܵܢܹܗ", "ܕܢܸܥܡܲܪ ܟܲܕ ܠܵܐ ܡܸܣܬܲܝܲܟ.", ":ܬܵܘ ܗܵܟܹܝܠ ܐܘ ܫܵܡܘܿܥܵܐ", "ܒܲܚܸܢ ܡܸܠܲܝ̈ ܐܸܢ ܟܹܐ̈ܢܵܢ.", ":ܘܲܒܼܡܣܵܐܬܵܐ ܕܕܲܥܝܢܵܟ", "ܬܩܘܠ ܦܸܬܓܵܡܲܝ̈ ܐܸܢ ܙܐ̇ܠܝܢ.", "ܠܵܐ ܢܕܵܘܕܵܟ ܫܸܡܥܵܐ ܕܡܸ̈ܐܹܐ:܆", "ܕܡܬܐܲܡܪ̈ܵܢ ܒܲܗܦܵܟܼܵܬܵܐ.", ":ܠܵܘ ܕܲܒܼܨܵܬܵܐ ܐܝܼܬܼܝܗܹܝܢ", "ܐܸܠܵܐ ܒܥܵܬ̣ܵܐ ܕܝܘܼܪܵܢܵܐ.", ":ܒܥܵܬܐ ܗ̣ܝ ܕܡܸܠܬܼܵܐ ܥܘܼܕܪܵܢܵܐ", "ܘܟܼܣܸܐ ܒܵܗ̇ ܣܲܒܼܪܵܐ ܕܚܲܝ̈ܢ.܆", ":ܕܡܩܪܒܼܐ ܠܹܗ ܠܲܟܼܝܵܢܲܢ", "ܠܐܝܼܩܵܪܵܐ ܕܨܲܠܡܵܐ ܕܐܘܼܒܼܕ.", "ܬܲܟܼܬܘܼܫܲܢ ܡܸܛܠ ܗܵܕܹܐ ܗ̄ܘ̣:", "ܕܠܵܐ ܙܥܲܪ ܡܸܠܬܼܵܐ ܒܲܥܡܘܿܪܝܵܐ.", ":ܐܸܠܵܐ ܕܲܫܩܲܠ ܠܟܼܝܵܢܲܢ", "ܘܝܲܩܪܹܗ ܒܫܘܼܒܼܚܵܐ ܕܪܲܒܘܼܬܹܗ.", ":ܗܵܕܹܐ ܒܠܵܬܐ ܕܲܥܡܘܼܪܝܵܐ", "ܕܒܵܥܝܹܢܲܢ ܥܲܡ ܡܲܪ̈ܚܹܐ.", ":ܕܠܵܐ ܐܸܬܼܒܲܨܪܲܬ̤ ܐܝܼܬܘܼܬܼܵܐ", "ܒܲܥܡܘܼܪܝܵܐ ܕܥܲܡ ܐ̄ܢܵܫܘܼܬܼܵܐ.", ":ܗ̇ܝ ܕܲܗܘ̤ܵܐ ܗܵܕܹܐ ܗ̄ܝ̣ ܕܲܥܡܲܪ", "ܘܗ̇ܝ ܕܲܥܡܲܪ ܕܲܢܣܲܒܼ ܐ̄ܢܵܫܐ.", ":ܘܟܲܣܝܼ ܙܝܘܵܐ ܕܪܲܒܘܼܬܹܗ", "ܒܢܲܚܬܼܵܐ ܕܦܲܓܼܪܵܐ ܡܵܝܘܿܬܼܵܐ.", ":ܢܵܘܣܵܐ ܕܦܲܓܼܪܵܐ ܪܲܟܸܒܼ ܠܹܗ", "ܡܸܠܬܵܐ ܐܝܼܬܝܵܐ ܘܲܥܡܲܪ ܒܹܗ.", ":ܘܠܵܘ ܗܘ̤ ܩܲܒܸܠ ܪܘܟܒܼܵܐ", "ܪܘܼܫܥܵܐ ܕܗܲܪܵܛܝܼܩܹܐ.", ":ܠܵܐ ܡܸܣܬܲܝܲܟ ܒܲܕܝܵܢܹܗ", "ܢܸܬܬܲܚܬܹܐ ܨܝܕ ܪܘܼܟܵܒܼܵܐ.", "ܐܵܦܠܵܐ ܢܵܘܣܵܐ ܕܲܪܲܟܸܒܼ ܠܹܗ.", "ܠܵܐ ܣܦܩ ܣܲܝܟܹܗ ܠܲܟܼܝܵܢܹܗ.", ":ܠܵܘ ܒܲܟܼܝܵܢܹܗ ܥܵܡܲܪ ܗ̄ܘ̣ܵܐ", "ܒܒܲܪܢܵܫܵܐ ܕܲܫܩܲܠ ܡܸܢܲܢ.", ":ܐܸܠܵܐ ܥܡܘܼܪܝܵܐ ܕܨܒܼܝܵܢܵܐ", "ܘܲܚܕܵܝܘܼܬܼܵܐ ܕܠܵܐ ܦܘܼܪܵܫ.", ":ܙܩܲܪ ܡܸܠܬܼܵܐ ܢܲܚܬܵܐ ܕܒܸܣܪܵܐ", "ܕܲܢܟܲܣܹܐ ܒܹܗ ܪܲܒܘܼܬܹܗ.", ":ܕܢܸܚܙܘܿܢ ܐ̄ܢܵܫܵܐ ܒܒܲܪܢܵܫܵܐ", "ܨܠܲܡܵܐ ܕܫܘܼܒܼܚܵܐ ܕܪܲܒܘܼܬܹܗ.", ":ܡܘܠܟܵܢܵܐ ܕܠܵܐ ܡܸܬܼܕܲܓܲܠ", ":ܡ̣ܠܟ ܠܐܲܒܼܪܵܗܵܡ ܘܲܠܕܵܘܝܼܕ", ":ܘܓܲܡܪܹܗ ܗܵܫܵܐ ܒܲܥܒ̈ܕܵܐ", "ܒܪܹܫܝܼܬܼܵܐ ܕܡ̣ܢ ܒܹܝܬܼ ܕܵܘܝܼܕ.", ":ܠܲܝܬܼܵܘܗܝ ܡܸܠܬܼܵܐ ܒܲܪ ܕܵܘܝܼܕ", "ܚܸܪ̈ܚܹܵܐ ܡ̇ܢ ܢܨܵܝܹܢ ܐ̄ܢܬܘܿܢ.", ":ܒܲܪ ܕܵܘܝܼܕ ܒܲܪ ܓܸܢܣܲܢ ܗ̄ܘ̣", "ܕܢܲܣܒܹܗ ܡܸܠܬܼܵܐ ܘܥ݂ܲܡܲܪ ܒܹܗ.", ":ܟܠܹܗ ܨܸܒܼܝܵܢܹܗ ܫܲܡ̣ܠܝ", "ܡܸܠܬܼܵܐ ܒܦܲܓܼܪܵܐ ܘܲܥܡ݂ܲܪ ܒܹܗ.", ":ܘܟܲܕ ܨܸܒܼܝܵܢܹܗ ܒܹܗ ܣܲܝܟ", "ܟܝܵܢܹܗ ܒܹܗ ܠܵܐ ܐܸܣܬܲܝܲܟ.", ":ܒܹܗ ܗ̄ܘ̣ܵܐ ܟܠܹܗ ܒܨܒܼܝܵܢܹܗ", "ܘܒܲܟܼܝܵܢܹܗ ܒܹܗ ܘܲܒܼܟܼܠܕܘܿܟ.", ":ܕܗܵܕܹܐ ܦܲܐܝܵܐ ܠܥܵܒܼܘܿܕܵܐ", "ܕܠܵܐ ܢܣܬܿܝܲܟ ܒܲܥܒ̈̇ܕܵܘܗܝ.", ":ܥܒܼܕܐ ܗܘ̣ ܕܝܼܠܹܗ ܗ̄ܘ̣ ܦܲܓܼܪܵܐ", "ܕܲܨܒܼܵܐ ܕܢܸܗܘܹܐ ܠܹܗ ܥܘ̣ܡܪܵܐ.", ":ܘܲܕܠܵܬ ܣܲܝܟܹܗ ܠܲܟܼܝܵܢܹܗ", "ܥܡܲܪ ܒܹܗ ܟܠܹܗ ܒܨܒܼܝܵܢܹܗ.", ":ܘܲܟܒܲܪ ܢܨܵܝܼܢ ܚܸܪ̈ܚܵܐ", "ܥܲܡ ܡܸܠܲܝ̈ܢ ܐܲܝܟ ܪܡܥܵܕܹܝܢ.", ":ܕܐܲܝܟܵܢ ܥܒܼܝܼܕܵܐ ܘܥܵܒܼܘܿܕܵܐ", ":ܚܲܕ ܦܲܪܨܘܿܦܵܐ ܩܵܪܹܝܢ ܐ̄ܢܬܘܿܢ", ":ܥܒܼܝܼܕܵܐ ܠܢܵܘܣܵܐ ܩܪܹܐ ܐ̄ܢܵܐ", "ܪܪܲܟܸܒ ܡܸܠܬܼܵܐ ܠܲܥܡܘܪܝܹܗ.", ":ܘܥܒܼܘܿܕܵܐ ܠܹܗ ܠܝܼܚܕܝܵܐ", "ܕܲܨܒܼܵܐ ܕܢܸܥܡܲܪ ܒܲܥܒܼܵܕܹܗ.", ":ܐܲܝܟ ܢܲܦܫܵܐ ܘܦܲܓܼܪܵܐ ܕܫܘܼܝܢ", "ܘܚܲܕ ܦܲܪܨܘܼܦܵܐ ܡܸܬܟܲܢܝܢ.", ":ܢܲܦܫܵܐ ܟܝܵܫܵܐ ܗ̄ܘ̣ ܕܚܝܼܘܼܬܼܵܐ", "ܘܦܲܓܼܪܵܐ ܟܝܵܢܵܐ ܡܵܝܘܿܬܼܵܐ.", ":ܘܚܲܕ ܦܲܪܨܘܿܦܵܐ ܡܸܬܼܟܲܢܝܼܢ", "ܬܪܹܝܢ ܘܕܲܦܪܫܝܼܢ ܚܲܕ ܡ̣ܢ ܚܲܕ.", ":ܡܸܠܬܼܵܐ ܟܝܵܢܵܐ ܕܐܝܼܬܼܘܵܬܼܐ", "ܘܦܲܓܼܪܵܐ ܟܝܵܢܵܐ ܕܐ̄ܢܵܫܘܼܬܼܵܐ.", ":ܚܲܕ ܥܲܒܼܕܵܐ ܘܚܲܕ ܥܒܼܘܿܕܵܐ", "ܚܲܕ ܐܸܢܘܿܢ ܒܲܚܕܵܝܘܼܬܼܵܐ.", ":ܚܒܝܼܫܵܐ ܢܲܦܫܵܐ ܒܓܼܵܘ ܦܲܓܼܪܵܐ", "ܘܣܘ̣ܥܪܵܢܵܗ̇ ܠܒܲܪ ܡ̣ܢ ܦܲܓܼܪܵܐ.", ":ܘܟܲܕ ܦܲܓܼܪܵܐ ܒܲܚܕܵܐ ܕܡܼܵܐ ܗ̄ܘ̣", "ܙܵܘܥܵܗ̇ ܕܢܲܦܫܵܐ ܒܟܼܠ ܦܸܢ̈ܝܵܢ.", ":ܫܪܹܐ ܗ̄ܘ̣ܵܐ ܡܸܠܬܼܵܐ ܒܓܼܵܘ ܦܲܓܼܪܵܐ", ":ܘܐܝܼܬܼܵܘܗܝ ܗ̄ܘ̣ܵܐ ܒܪܵܘܡܵܐ ܘܥܘܼܡܩܵܐ", ":ܘܲܡܣܲܝܟܵܐ ܗ̄ܘ̣ܵܬ ܐ̄ܢܵܫܘܼܬܹܗ", "ܘܐܲܠܵܗܘܼܬܹܗ ܒܟܼܠ ܦܸܢ̈ܝܵܢ.", ":ܠܵܐ ܚܵܫܵܐ ܢܲܦܫܵܐ ܒܦܲܓܪܵܐ", "ܟܲܕ ܡܸܬܼܢܲܓܼܕܝܼܢ ܗܲܕܵܡܹ̈ܐ.", ":ܘܠܵܐ ܐܲܠܵܗܘܼܬܼܵܐ ܚܵܫܲܬ̤", "ܒܚܲܫܹ̈ܐ ܕܦܲܓܼܪܵܐ ܕܥܸܡܪܲܬ̤ ܒܹܗ.", ":ܘܐܸܢܗܘ̤ ܕܢܲܦܫܵܐ ܠܵܐ ܚܵܐ ܫܵܐ", "ܕܲܥܒܼܝܼܕܬܵܐ ܗ̄ܝ̣ ܒܲܕܡܘܼܬ ܦܲܓܼܪܵܐ.", ":ܐܲܝܟܵܢ ܚܵܐܫ̇ܐ ܐܝܼܬܘܼܬܼܵܐ", "ܕܪܵܡ ܗ̄ܘ̣ ܟܝܵܢܵܗ̇ ܡ̣ܢ ܚܲܫܹ̈ܐ.", ":ܚܵܐܫܵܐ ܢܲܦܫܵܐ ܥܲܡ ܦܲܓܼܪܵܐ", "ܒܚܘܼܒܵܐ ܘܠܵܐ ܗ̄ܘ̣ܵܐ ܒܲܟܼܝܵܢܵܐ.", ":ܘܡܸܬܼܐܲܡܪܝܼܢ ܚܲܫܹ̈ܐ ܕܦܲܓܼܪܵܐ", "ܐܵܦ ܥܲܠ ܢܲܦܫܵܐ ܫܐܝܼܠܵܐܝܼܬ.", ":ܚܲܕ ܥܲܒܼܕܹܗ ܥܲܡܹܗ ܒܫܘܼܒܼܚܵܐ", "ܠܒܲܪܢܵܫܵܐ ܕܲܫܩܲܠ ܡܸܢܲܢ.", ":ܘܡܸܛܠ ܚܘܼܒܹܗ ܕܲܠܘܵܬܲܢ", "ܢܣܲܒܼ ܡܵܪܵܬܼܵܐ ܥܲܠ ܢܲܦܫܹܗ.", ":ܫܵܪܵܝܵܐ ܢܲܦܫܵܐ ܒܓܼܵܘ ܦܲܓܼܪܵܐ", "ܘܠܵܐ ܚܵܙܹܝܢ ܠܵܗ̇ ܚܲܙܵܝܹ̈ܐ.", ":ܘܟܲܕ ܒܲܟܼܝܵܢܵܗ̇ ܡܣܲܝܲܟܼܬܼܵܐ ܗ̄ܝ̣", "ܠܵܐ ܣܝܟܗ̇ ܥܲܝܢܹ̈ܐ ܕܒܸܣܪܵܐ.", ":ܥܡܲܪ ܐܵܦ ܡܸܠܬܐ ܒܲܟܼܝܵܢܲܢ", "ܘܠܵܐ ܐܸܣܬܲܝܲܟ ܒܲܟܼܝܵܢܲܢ.", ":ܕܥܲܡܘܼܪܝܵܐ ܗ̄ܘ̣ܵܐ ܕܨܒܼܝܵܢܵܐ", "ܘܠܵܐ ܗ̄ܘ̣ܵܐ ܥܡܘܼܪܝܵܐ ܕܲܟܼܝܵܢܵܐ.", ":ܗܵܐ ܬܲܚܘܼܝܬܼܵܐ ܒܲܟܝܵܢܲܢ", ":ܕܲܟܼܝܵܢ̈ܐ ܬܪܹܝܢ ܕܲܗܘ̤ܵܘ ܚܲܕ", ":ܚܲܕ ܚܲܝܵܐ ܘܚܲܕ ܡܵܝܘܿܬܼܵܐ", "ܘܚܲܕ ܟܲܣܝܵܐ ܘܲܐܚܪܼܝܢ ܓܲܠܝܵܐ.", ":ܬܵܘ ܗܵܟܹܝܠ ܐܘ ܚܸܪ̈ܚܹܵܐ", "ܢܸܒܼܥܹܐ ܒܥܵܬܵܐ ܕܘܵܠܝܼܬܼܵܐ.", ":ܘܡܲܟܸܟܘ ܪܵܘܡܵܐ ܕܡܸܠܲܝ̈ܟܘܿܢ", "ܘܕܲܥܘ ܠܲܟܼܝܵܢܟܼܘܿܢ ܚܲܠܵܫܵܐ.", ":ܬܪܦܹܐ ܒܠܵܬܼܵܐ ܕܐܝܼܬܘܼܬܼܵܐ", "ܕܐܝܼܬܘܼܬܼܵܐ ܕܠܵܐ ܡܸܬܼܕܲܪܟܵܐ.", ":ܘܲܥܡܲܠܸܠ ܥܲܠ ܒܲܪ ܓܸܢܣܲܢ", "ܕܢܲܣܒܹܗ ܐܝܼܬܼܝܵܐ ܘܲܥܡܲܪ ܒܹܗ.", ":ܥܡܲܪ ܒܹܗ ܘܠܵܐ ܣܲܝܲܟ ܝܵܬܹܗ", "ܕܠܵܐ ܩܢܹܐ ܟܝܵܢܹܗ ܕܢܣܬܝܲܟ.", ":ܚܲܫ ܡܵܝܘܿܬܵܐ ܒܲܟܼܝܵܢܹܗ", "ܘܠܵܐ ܩܪܒܼܘ ܚܲܫܹ̈ܐ ܠܐܝܼܬܘܼܬܼܵܐ.", ":ܨܠܲܡܵܐ ܡܠܝܼܠܵܐ ܪܲܟܸܒܼ ܠܹܗ", "ܕܲܢܚܵܘܹܐ ܒܹܗ ܫܘܼܠܛܵܢܹܗ.", ":ܕܲܡܠܝܼܠܹ̈ܐ ܟܲܕ ܚܵܙܹܝܢ ܠܹܗ", ":ܢܝܲܩܪܘܿܢ ܟܲܣܝܵܐ ܒܲܕ ܓܲܠܝܵܐ", ":ܒܩܲܕܘܿܫ ܩܘܼܕܫܹ̈ܐ ܕܟܲܣܝܘܼܬܹܗ", "ܥܡܲܪ ܒܹܗ ܐܝܼܬܼܝܵܐ ܟܲܣܝܵܐܝܼܬܼ.", ":ܘܲܒܼܡܸܨܥܵܝܵܐ ܒܲܪ ܓܸܢܣܲܢ", "ܚܵܙܝܹܢܲܢ ܨܲܠܡܵܐ ܕܫܘܼܒܼܚܹܗ.", ":ܘܥܲܠ ܗܵܕܹܐ ܓܒܝܗܝ ܘܲܥܡܲܪ ܒܹܗ", "ܕܟܸܣܝܵܐ ܒܓܸܠܝܵܐ ܢܸܬܼܒܲܕܲܩ.", ":ܘܒܲܐܦܲܝ̈ ܬܲܪܥܵܐ ܕܟܲܣܝܘܼܬܹܗ", "ܢܸܣܓܘܿܕ ܠܲܟܼܝܵܢܹܗ ܟܲܣܝܵܐ.", ":ܥܲܒܼܕܹܗ ܡܵܪܵܐ ܥܲܠ ܒܿܝܼܬܹܗ", "ܘܫܲܠܝܼܛܵܐ ܥܲܠ ܩܸܢܝܵܢܵܘ̈ܗܝ.", ":ܘܲܫܥܒܸܕ ܠܹܗ ܪܵܘܡܵܐ ܘܥܘܼܡܩܵܐ", "ܡܠܝܼ̈ܠܹܐ ܘܚܵܪ̈ܫܹܐ ܫܲܘܝܵܐܝܼܬ.", ":ܒܹܗ ܐܸܬܚܲܕܲܬ ܬܘܼܩܵܢܵܐ", "ܕܨܲܠܡ̇ܢ ܕܐܲܫܚܸܬ ܒܲܚܛܝܼܬܼܵܐ.", ":ܘܫܸܠܡܲܬ̤ ܨܐܕܲܝܼܢ ܒܲܥܒܼܵܕܵܐ", "ܗ̇ܝ ܕܲܩ̣ܪܲܢ ܨܲܠܡܵܐ ܕܝܼܠܹܗ.", ":ܠܹܗ ܣܵܓܼܕܝܼܢ ܥܝܼܪܹ̈ܐ ܘܐ̄ܢܵܫ̈ܐ", "ܐܝܟ ܨܠܲܡܵܐ ܓܲܠܝܵܐ ܕܡܲܠܟܵܐ.", ":ܟܲܕ ܡܸܬܿܬܲܡܗܝܢ ܒܲܚܙܲܬܹܗ", "ܚܠܵܦ ܟܲܣܝܘܼܬܹܗ ܕܚܝܼܕܼܵܐ.", ":ܒܒܘܼܝܵܢܵܐ ܫܡܲܥ ܘܐܸܣܬܲܟܲܠ", "ܫܵܡܘܿܥܵܐ ܗܵܠܹܝܢ ܕܲܬܢܚܸ̇ܬܼ.", ":ܠܵܐ ܢܕܼܵܘܕܘܢܵܟ ܚܘܼܫܵܒܹ̈ܐ", "ܥܲܠ ܡܸܠܬܼܵܐ ܕܲܗܘ̤ܵܐ ܒܸܣܪܵܐ.", ":ܗܵܐ ܕܸܪܫܸ̇ܬܼ ܐܘܪܚܵܐ ܩܪ̈ܲܡܲܝܟ", ":ܬܵܐ ܪܕܝܼ ܒܵܬܲܪ ܦܸܬܼܓܡܲܝ̈", ":ܕܢܸܒܼܥܵܐ ܕܚܲܝܹ̈ܐ ܡܸܫܟܿܚ ܐܲܢ̄ܬ", "ܒܫܘܼܠܵܡ ܐܘܼܪܚܵܐ ܕܕܸܪܫܸܬ ܠܵܟ.", ":ܫܲܒܝܲܝ ܠܐܝܼܬܼܝܵܐ ܒܟܲܣܝܘܼܬܹܗ", "ܒܓܠܝܵܐ ܕܢܣܲܒܼ ܠܲܥܡܘܼܪܝܹܗ.", ":ܘܝܲܩܲܪ ܡܲܠܟܵܐ ܒܝܲܕ ܨܠܲܢܡܹܗ", ":ܕܡܲܠܟܵܐ ܒܨܠܡܹܗ ܡܸܬܼܝܲܩܲܪ", ":ܕܥܲܣܩܵܐ ܐܘܼܪܚܵܐ ܕܢܪܕܐ ܒܵܗ̇", "ܨܝܕ ܐܝܼܬܼܘܼܬܼܵܐ ܕܠܵܐ ܫܘܼܪܵܝ.", ":ܒܒܲܪܓܸܢܣܲܢ ܐܲܝܟ ܗܲܕܝܼܚܐ", ":ܕܲܪܲܫ ܠܲܢ ܐܘܼܪܚܵܐ ܕܟܣܝܘܼܬܼܵܐ", ":ܕܠܵܐ ܡܨܐ ܟܝܵܢܵܐ ܕܥܒܝܼ̈ܕܹܐ", "ܕܢܸܬܼܒܲܩܹܐ ܒܐܝܼܬܝܵܐ ܓܡܝܼܪܵܐ.", ":ܩܨܲܠܡܵܐ ܕܪܲܟܸܒܼ ܚܵܘܝܼ ܠܲܢ", "ܫܘܿܒܚܵܐ ܦܲܐܝܵܐ ܕܟܲܣܝܘܼܬܹܗ.", ":ܒܲܗܡܲܝܼܪܵܐ ܕܢܣ̇ܒܼ ܡܸܢܲܢ", "ܐܲܣܪܹܗ ܠܚܕܒܵܐ ܕܒܸܪ̈ܝܵܬܼܵܐ.", ":ܘܲܒܼܡܸܨܥܵܝܵܐ ܒܲܪ ܓܸܢܣܲܢ", "ܫܲܝܸܢ ܠܲܢ ܥܲܡ ܪܲܒܘܼܬܹܗ.", ":ܗܵܕܐ ܗ̄ܝ̣ ܥܸܠܬܼܵܐ ܕܡܹܐܬܝܼܬܹܗ", ":ܕܢܹܐܬܹܐ ܢܚܲܕܸܬ ܬܘܼܩܵܢܲܢ", ":ܘܢܹܐܣܘܿܪ ܫܲܝܢܵܐ ܕܐܬܪܦܝܼ", "ܒܡܨܥܝܘܼܬܹܗ ܕܪܫܝܼܬܲܢ.", ":ܠܒܘܼܝܵܐܵܐ ܕܝܼܠܲܢ ܪܲܟܸܒ", "ܢܵܘܣܵܐ ܕܒܸܣܪܵܐ ܘܲܥܡܲܪ ܒܹܗ.", ":ܕܢ̣ܣܓܘܿܕ ܒܹܝܬ ܩܘܼܕܫܵܐ ܕܠܲܒܲܪ", "ܠܗ̇ܘ ܕܲܟܼܣܹܐ ܒܲܩܕܘܫ ܩܘܼܕ̈ܫܹܐ.", "ܠܩܘܼܕܫܵܐ ܒܲܪܵܝܵܐ ܕܦܲܓܼܪܹܗ:", "ܒܥܲܝ̈ܢܹܐ ܕܒܸܣܪܵܐ ܚܵܙܝܹܢܲܢ.", ":ܘܠܲܩܕܘܿܫ ܩܘܼ̈ܕܫܹܐ ܕܟܲܣܝܘܼܬܹܗ", "ܒܙܵܘܥܹ̈ܐ ܕܢܲܦܫܵܐ ܪ̈ܘܼܚܵܢܹܐ.", ":ܒܦܪܣܵܐ ܕܦܲܓܼܪܹܗ ܕܐܵܕܼܵܡ", "ܟܠܹܝܢ ܥܸܠܝܹ̈ܐ ܘܬܲܚܵܬܹܝ̈ܐ.", ":ܘܠܲܝܬܼ ܫܘܼܠܛܵܢܵܐ ܠܲܥܒܼܝܼ̈ܕܹܐ", "ܕܢܸܚܙܘܿܢ ܩܘܼܕܫܵܐ ܕܐܝܼܬܘܼܬܼܵܐ.", ":ܗܵܐ ܕܪܝܼܫܵܐ ܐܘܼܪܚܵܐ ܠܝܲܚܹ̈ܐ", "ܬܵܘ ܚܸܪ̈ܚܹܵܐ ܘܲܪܕܵܘ ܒܵܗ̇.", ":ܘܠܵܐ ܬܸܬܲܩܠܘܿܢ ܒܲܫܒܝܼܵܠܐ", "ܕܦܘܠܵܓܼܵܐ ܕܪܸ̈ܥܝܵܢܲܝܟܘܿܢ.", ":ܒܬܵܘܕܝܼܬܼܵܐ ܕܥܲܠ ܐܝܼܬܘܼܬܼܵܐ", "ܠܵܐ ܢܸܚܠܘܿܛ ܒܵܗ̇ ܦܘܼܠܵܓܼܵܐ.", ":ܕܫܘܹܐ ܒܪܵܐ ܥܲܡ ܝܵܠܘܿܕܹܗ", ":ܠܵܐ ܢܬܲܚܬܝܼܘܗܝ ܠܲܡܚ̈ܝܼܠܵܬܼܵܐ", ":ܢܵܘܕܹܐ ܕܡܸܠܬܼܵܐ ܠܒܸܫ ܒܸܣܪܵܐ", "ܘܲܨܒܼܵܐ ܘܥܲܡܲܪ ܒܲܟܼܝܵܢܲܢ.", ":ܟܲܕܼ ܠܵܐ ܣܲܝܟܹܗ ܠܲܟܼܝܵܢܹܗ", "ܢܵܘܣܵܐ ܕܒܸܣܪܵܐ ܕܲܥܡ̣ܪ ܒܹܗ.", ":ܥܡ݂ܲܪ ܒܹܗ ܟܠܹܗ ܒܨܒܼܝܵܢܹܗ", "ܘܩܵܘܝܼ ܟܠܹܗ ܒܐܝܼܬܼܘܼܬܹܗ.", ":ܘܲܢܣܲܒܼ ܒܲܫܡܵܐ ܡܵܟܼܬܹ̈ܗ", "ܘܠܹܗ ܫܵܘܬܸܦ ܒܲܫܒܼܚܵܬܹ̈ܗ.", ":ܬܵܘ ܚܲܝܒܹ̈ܐ ܒܢܲܝ̈ ܐܵܕܼܵܡ", "ܢܸܦܪܘܿܠ ܩܘܼܒܵܠ ܛܲܝܒܘܼܬܼܵܐ.", ":ܠܛܵܒܼܵܐ ܕܫܵܘܬܸܦ ܠܲܟܼܝܵܢܲܢ", "ܒܲܫܒܼܚ̈ܝܵܬܼܵܐ ܕܪܲܒܘܼܬܹܗ.", ":ܐ̄ܚܪܹܢܵܐ ܕܝܼܠܹܗ ܟܲܕ ܕܝܼܠܹܗ"], "lines": ["ܕܝܼܠܹܗ ܟܲܕ ܕܝܼܠܹܗ ܡܸܐܡܪܵܐ ܕܫܲܒܼܠܝܼܢ܀", "ܕܲܥܒܼܝܼܕ ܠܹܗ ܥܲܠ ܗ̇ܝ ܕܡܸܠܬܼܵܐ ܒܸܣܪܵܐ ܗܘ̤ܵܐ ܘܐܲܓܸܢ ܒܲܢ܀", ":ܐܘܪܚܵܐ ܚܲܕܬܵܐ ܕܪܲܫܲܬ̤ ܠܲܢ", "ܡܸܠܬܼܵܐ ܕܐܲܟܼܬܸܒܼ ܝܘܿܚܲܢܵܢ.", ":ܘܲܪܕܵܐ ܒܵܗ̇ ܗܘ̤ ܩܲܕܡܵܝܲܬ", "ܘܲܗܘ̤ܵܐ ܠܟܼܠܲܢ ܗܲܕܝܼܵܐܐ.", ":ܕܪܲܫ ܐܘܼܪܚܵܐ ܨܝܕ ܐܝܼܬܘܼܬܼܵܐ", "ܘܚܵܘܝܼ ܕܲܚܕܵܐ ܗ̄ܝ̣ ܫܲܘܝܘܼܬܼܵܐ.", ":ܕܐܲܒܼܵܐ ܘܝܲܠܕܹܗ ܚܲܕ ܐܸܢܘܿܢ", "ܘܠܲܝܬ ܙܒܼܢܵܐ ܒܹܝܬܼ ܠܹܗ ܠܝܲܠܘܹܗ.", ":ܗܘ̤ܬ ܒܲܪܬ ܩܵܠܹܗ ܐܲܝܟ ܪܲܥܡܵܐ", "ܘܐܲܙܥܸܩ ܒܐܲܪ̈ܒܲܠܦܸܢܝܵܬܼܵܐ.", ":ܘܫܲܦܝܼܪ ܟܲܢܝܹܗ ܒܲܪ ܪܲܥܡܵܐ", "ܕܐܲܟܼܪܸܙ ܡܸܠܬ̇ܐ ܕܒܸܪܵܫܝܼܬ.", ":ܫܡܲܥܘ ܥܲܡܡܹ̈ܐ ܘܨܘܼܬܼܘ ܐܸܡ̈ܘܬܼܵܐ", "ܣܒܲܪܬܵܐ ܚܲܕܬܵܐ ܕܡܲܟܼܪܸܙ ܐ̄ܢܵܐ.", ":ܐܲܒܼܵܐ ܕܐܵܘܠܸܕ ܡ̣ܢ ܥܘܼܒܹܗ", "ܒܪܵܐ ܕܠܵܐ ܛܠܹܐ ܡ̣ܢ ܝܵܠܘܿܕܹܗ.", ":ܒܪܵܫܝܼܬܼ ܐܝܼܬܼܵܘܗܝ ܗ̄ܘ̣ܵܐ ܡܸܠܬܼܵܐ", "ܘܐܝܼܬܼܵܘܗܝ ܗ̄ܘ̣ܵܐ ܠܘܵܬܼ ܐܲܠܵܗܵܐ.", ":ܘܗܘ̤ ܡܸܠܬܼܵܐ ܐܲܠܵܗܵܐ ܗ̄ܘ̣ܵܐ", "ܒܲܩܢܘܿܡܵܐ ܘܲܒܫܘܼܠܛܵܢܵܐ.", ":ܐܘ ܐ̄ܪܵܙܵܐ ܕܡܟܣܲܝ ܗ̄ܘ̣ܵܐ", "ܡ̣ܢ ܕܵܪܹ̈ܐ ܘܡ̣ܢ ܫܲܪܒܵܬ̇ܐ.", ":ܘܒܲܪ ܪܲܥܡܵܐ ܒܲܕܸܩ ܘܲܓܼܠܵܝܗܝ", "ܠܥܸܠܝܹ̈ܐ ܘܠܲܬܿܚܬܵܝܹ̈ܐ.", ":ܐܘ ܝܘܿܚܲܢ̇ܢ ܟܵܪܘܿܙܵܐ", "ܓܸܢܣ݂ܹܗ ܕܐܵܕܼܵܡ ܬܚܵܘܒܹܿܐ.܆", "ܕܝܲܗܒ̣ ܠܹܗ ܩܠܝܼ̈ܕܹܐ ܪܘܼܚ ܩܘܼܕܫܵܐ.", ":ܘܲܦܬܲܚ ܓܲܙܵܐ ܕܐܝܼܬܼܘܼܬܼܵܐ", "ܣܠܸܩ ܘܡܲܛܵܐ ܠܪܵܘܡܵܐ ܕܪ̈ܵܘܡܹܐ.", "ܠܥܸܠ ܡ̣ܢ ܟܸܢ̈ܫܹܐ ܕܪ̈ܘܼܚܵܢܹܐ.", "ܘܩܲܪܒܹܗ ܚܲܝܠܵܐ ܕܛܲܝܒܘܼܬܼܵܐ: ܕܲܢܡܲܠܸܠ ܥܲܠ ܐܝܼܬܘܼܬܵܐ.", ":ܩܲܒܸܠ ܚܲܝܠܵܐ ܘܫܘܼܠܛܵܢܵܐ", "ܘܐܲܟܼܪܸܙ ܡܸܠܬܼܵܐ ܕܲܒܼܪܵܫܝܼܬ.", ":ܕܲܒܼܪܵܐ ܒܪܵܫܝܼܬ ܐܝܼܬܼܵܘܗܝ ܗ̄ܘ̣ܵܐ", "ܡܬܘܡܵܐܝܼܬܼ ܥܲܡ ܝܵܠܘܿܕܹܗ.", ":ܐܝܼܬܵܘܝܗ ܡܸܡܬܘܿܡ ܥܲܡ ܐܲܒܼܘܗܝ", "ܐܲܝܟ ܨܡܸܚܵܐ ܥܲܡܹܗ ܕܫܸܡܫܵܐ.", ":ܕܠܵܐ ܩܲܕܝܼܡ ܫܸܡܫܵܐ ܠܨܡܚܹܗ", "ܘܠܵܐ ܫܸܡܫܵܐ ܠܵܗ̇ ܠܐܸܣܦܹܝܪܵܗ̇.", ":ܨܡܚܹܗ ܕܫܸܡܫܵܐ ܥܲܡܹܗ ܗ̄ܘ̣ܵܐ", ":ܥܲܡ ܐܲܒܼܵܐ ܐܝܼܬܼܵܘܗܝ ܝܲܠܕܹܗ", "ܘܠܲܝܬ ܙܲܒܼܢܼܵܐ ܕܲܦ̣ܪܝܲܫ ܡܸܢܹܗ.", ":ܐܲܒܼܵܐ ܩܢܘܿܡܵܐ ܗ̄ܘ̣ ܫܪܲܝܪܼܵܐ", "ܘܒܼܪܵܐ ܩܢܘܿܡܵܐ ܕܐܲܟܼܘܵܬܹܗ.", ":ܘܟܲܕ ܡܸܬܼܟܲܢܹܐ ܠܹܗ ܐܲܒܼܵܐ", "ܠܲܝܬ ܙܲܒܼܫܵܐ ܒܹܝܬܼ ܠܹܗ ܠܝܲܠܕܹܗ.", ":ܟܝܵܢܵܐ ܗ̄ܘ̣ ܕܐܝܼܵܬܼܘܗܝ ܡ̣ܢ ܥܵܠܲܡ", "ܘܠܲܝܬ ܫܘܼܪܵܝܵܐ ܠܐܝܼܬܘܼܬܹܗ.", ":ܘܠܵܐ ܐܲܒܼܵܐ ܫܲܪܝܼ ܕܢܸܗܘܹܐ", "ܘܠܵܐ ܒܪܵܐ ܐܝܼܬܼ ܙܲܒܼܢܵܐ ܠܝܲܠܕܹܗ.", ":ܐܲܒܼܵܐ ܐܝܼܬܝܵܐ ܡܬܘܿܡܵܝܵܐ", "ܕܠܲܝܬ ܙܲܒܼܪܵܐ ܕܠܵܐ ܐܲܒܼܵܐ ܗ̄ܘ̣ܵܐ.", ":ܘܲܒܼܪܼܵܐ ܓܡܝܼܪܵܐ ܕܠܵܐ ܚܲܣܝܼܪ", ":ܕܠܲܝܬܿ ܙܲܒܼܢܵܐ ܕܠܵܘ ܚܼܝܼܕܵܐ ܗ̄ܘ̣", ":ܪܲܚܝܼܩ ܐܝܼܬܝܵܐ ܡ̣ܢ ܙܲܒܼܢܹ̈ܐ", "ܘܙܲܒܼܢܹ̈ܐ ܘܥܠܡܹ̈ܐ ܠܓܼܵܘ ܡܸܢܹܗ.", ":ܘܐܲܝܟܵܢ ܡܨܝܵܐ ܕܢܸܣܬܲܝܲܟ", "ܐܝܼܬܝܵܐ ܒܲܙܒܼ̈ܢܹܐ ܥܵܒܼܘܿܕܹ̈ܐ.", ":ܘܲܟܼܡܵܐ ܕܢܸܒܼܥܹܐ ܚܘܼܫܵܒܼܵܐ", "ܠܗܠ ܡ̣ܢ ܙܒܼ̈ܫܹܐ ܡܸܫܟܲܚ ܠܹܗ.", ":ܘܠܵܐ ܫܲܪܝܼ ܐܲܒܼܵܐ ܒܝܲܠܕܹܗ", "ܘܠܵܐ ܙܲܒܼܢܵܐ ܠܝܲܠܕܹܗ ܕܐܲܒܼܵܐ.", ":ܡܸܠܬܹܗ ܟܲܢܝܹܗ ܝܘܿܚܲܢܵܢ", "ܕܐܝܼܬܵܘܗܝ ܡܸܡܬܘܿܡ ܥܲܡ ܐܲܒܘܼܗܝ.", ":ܘܒܲܕܡܘܼܬ ܡܸܠܬܼܵܐ ܥܲܡ ܢܦܲܫܵܐ", "ܕܡܸܢܵܗ̇ ܗ̣ܝ ܘܥܲܡܵܗ̇ ܐܝܼܬܼܝܗ̇.", ":ܐܝܼܬܼܵܘܗܝ ܗ̄ܘ̣ܵܐ ܒܪܵܐ ܥܲܡ ܐܲܒܼܘܼܗܝ", "ܘܐܸܬܼܵܐܐ ܠܥܵܠܡܵܐܘܲܥܡܹܗ ܗ̄ܘ̣ܵܐ.", "ܠܵܐ ܚܸܙܩܲܬ̤ ܡܸܠܬܼܵܐ ܡܸܡܬܘܿܡ.", "ܡ̣ܢ ܢܲܦܫܵܐ ܘܫܲܢܝܲܬ̤ ܡܸܢܵܗ̇.", ":ܘܠܵܐ ܒܪܵܐ ܚܙܲܩ ܡ̣ܢ ܝܵܠܘܿܕܹܗ", "ܘܐܲܪܚܸܩ ܡܸܢܹܗ ܒܫܘܢܵܝܵܐ.", ":ܚܵܙܩܵܐ ܡܸܠܬܼܵܐ ܠܟܼܠ ܦܸܢ̈ܝܵܢ", "ܘܠܵܐ ܡܫܢܝܵܐ ܡ̣ܢ ܨܝܕ ܢܲܦܫܵܐ.", ":ܘܟܲܕ ܐܝܼܬܹܝܗ̇ ܒܐܝܼܙܓܲܕܘܼܬܵܐ", "ܐܝܼܬܹܝܗ̇ ܒܢ̣ܦܫܵܐ ܟܲܕ ܐܝܼܬܹܝܗ̇.", ":ܚܙܲܩ ܐܵܦ ܡܸܠܵܬܐ ܡ̣ܢ ܐܲܒܼܵܐ", "ܘܐܸܬܼܵܐ ܠܥܘܼܡܪܲܢ ܡܵܝܘܵܬܼܵܐ.", "ܘܟܲܕ ܒܲܟܼܝܵܢܲܢ ܥܵܡܲܪ ܗ̄ܘ̣ܵܐ:", "ܟܠܹܗ ܒܲܐܒܼܘܼܗܝ ܐܝܼܬܼܵܘܗܝ ܗ̄ܘ̣ܵܐ.", ":ܠܵܐ ܡܸܬܼܚܲܙܝܵܐ ܓܲܠܝܵܐܝܼܬܼ", "ܡܸܛܠܬܐ ܕܐܝܼܬܼܝܗ̇ ܡ̣ܢ ܢܲܦܫܵܐ.", ":ܘܡܵܐ ܕܐܸܬܪܵܫܡܲܬ̤ ܒܲܕ ܝܘܼܬܼܵܐ", "ܡܸܬܼܚܲܙܝܵܐ ܒܝܲܕ ܐܬܘ̈ܬܐ.", ":ܘܟܲܕ ܛܵܒܼ ܚܲܒܼܫܵܗ̇ ܒܐܬܘ̈ܬܐ", "ܘܣܲܝܟܵܗ̇ ܒܢܲܚ̈ܬܹܐ ܕܲܕܝܘܼܬܼܵܐ.", ":ܒܐܬ̈ܘܬܵܐ ܒܲܫܡܵܐ ܐܝܼܬܹܝܗ̇", "ܘܟܼܠܵܗ̇ ܫܪܝܵܐ ܒܓܼܵܘ ܢܲܦܫܵܐ.", ":ܕܝܘܵܬܐ ܚܲܙ̈ܝܵܢ ܒܵܫܲܬ̈ܐ", "ܟܲܕ ܡܸܬܼܒܲܩܝܵ̈ܢ ܒܲܐܬܘ̈ܬܐ.", ":ܘܡܸܠܬܐ ܟܝܵܢܵܗ̇ ܠܐ ܝܸܗܒܲܬ̤", "ܕܬܣܐܲܝܟ ܡ̣ܢ ܒܵܒܼܵܬܐ.", ":ܟܣܹܐ ܗ̄ܘ̣ܵܐ ܒܪܐ ܥܲܡ ܝܵܠܘܿܕܹܗ", "ܡ̣ܢ ܥܸܠܬܼܵܐ ܘܬܲܚ̈ܬܹܝ̈ܐ.", ":ܘܐܸܬܼܚܵܘܝܼ ܠܲܢ ܒܨܒܼܝܢܹܗ", "ܒܕܝܘܬܵܐ ܕܦܲܓܼܪܹܗ ܕܐܵܕܼܵܡ.", ":ܘܟܲܕ ܠܒܸܫ ܢܲܚܬܐ ܕܲܟܼܝܵܢܲܢ", "ܐܸܬܥܛܲܦ ܒܐܠܗܘܼܬܹܗ.", ":ܨܒܼܝܵܢܹܗ ܫܪܵܐ ܒܲܟܼܝܵܢܲܢ", "ܘܩܵܘܝܼ ܟܝܵܢܹܗ ܒܟܲܣܝܘܼܬܹܗ.", ":ܠܵܐ ܣܲܝܟܹܗ ܦܲܓܼܪܵܐ ܕܲܠܒܸܫ", "ܠܲܟܼܝܵܢܹܗ ܕܠܵܐ ܡܸܣܬܲܝܟ.", ":ܘܠܵܐ ܚܙܵܬܵܗ̇ ܥܲܝܢܵܐ ܕܒܸܣܪܵܐ", "ܠܟܲܣܝܘܼܬܼܵܐ ܕܐܲܠܵܗܘܼܬܹܗ.", ":ܒܐܝܕܹܗ ܐܡܪ ܝܘܿܚܲܢܵܢ", "ܕܐܸܬܬܩܲܢ ܟܠ ܡܵܐ ܕܲܗܘ̤ܵܐ.", ":ܘܠܵܐ ܗ̄ܘ̣ܵܐ ܡܸܕܸܡ ܒܸܠܵܥܵܕܵܘܗܝ", "ܕܗ̤ܘ ܨܒܼܵܐ ܘܛܲܟܸܣ ܟܠ ܕܲܗܘ̤ܵܐ.", ":ܢܸܒܼܥܵܐ ܗ̄ܘ̣ ܕܲܡܠܹܐ ܚܲܝܘܼܬܼܵܐ", "ܕܩܢܐ ܚܲܝܹ̈ܐ ܒܲܕܝܵܢܗ.", ":ܘܡ̣ܢ ܚܲܝܘܼܬܵܐ ܕܒܼܟܼܝܵܢܹܗ", "ܦܲܠܸܓ ܚܲܝܹ̈ܐ ܠܬܘܼܩܵܢܵܘ̈ܗܝ.", ":ܚܲܝܹ̈ܐ ܢܘܼܗܪܵܐ ܐܝܼܬܲܗܘܿܢ", "ܕܪܵܕܦܝܼܢ ܚܸܫܟܵܐ ܡ̣ܢ ܢܘܼܗܪܵܐ.", ":ܘܚܸܫܟܵܐ ܕܛܘܼܥܝܲܝ ܠܵܐ ܐܲܕܪܸܟ", "ܕܲܢܥܵܘܸܟ ܪܲܗܛܹܗ ܕܢܘܼܗܪܵܐ.", ":ܒܥܵܠܡܵܐ ܡܸܡܬܘܿܡ ܐܝܼܬܼܵܘܗܝ ܗ̄ܘ̣ܵܐ", "ܘܥܵܠܡܵܐ ܠܐܝܼܕܼܵܘ̈ܗܝ ܐܸܬܿܬܲܩܲܢ.", ":ܘܟܲܕ ܥܵܠܡܵܐ ܕܝܼܠܹܗ ܐܝܼܬܼܵܘܗܝ", "ܠܵܐ ܨܒܼܵܐ ܥܵܠܡܵܐ ܕܢܵܘܕܹܐ ܒܹܗ.", ":ܠܕܝܼܠܹܗ ܐܸܬܼܵܐ ܒܵܪܘܿܝܵܐ", "ܘܕܝܼܠܹܗ ܠܵܐ ܩܲܒܸܠܘ ܡܸܠܬܹܗ.", ":ܘܐܲܝܠܹܝܢ ܕܲܫܡ݂ܲܥܘ ܦܘܼܩܕܵܢܵܘ̈ܗܝ", "ܩܢܵܘ ܫܘܼܠܛܢܵܐ ܕܲܒܼܢ̈ܝܵܐ.", ":ܒܢܲܝ̈ܐ ܕܝܼܠܹܗ ܟܲܢܝܼ ܠܲܢ", "ܒܪ̈ܲܚܡܹܐ ܕܚܵܘܝܼ ܨܝܕ ܓܸܢܣܲܢ.", ":ܕܐܵܘܠܸܕ ܠܲܢ ܪܘܼܚܵܢܵܐܝܼܬ", "ܒܲܥܡܵܕ̇ܐ ܕܡܲܝ̈ܐ ܘܪܘܼܚܵܐ.", ":ܨܒܼܝܵܢܹܗ ܛܵܒܼܵܐ ܚܵܘܼܝܢ", "ܕܲܝܲܩܪܲܢ ܒܲܫܡܵܐ ܕܲܒܼܢܲܝܵ̈ܐ.", ":ܘܫܲܪܪܹܗ ܠܲܫܡܵܐ ܕܲܒܼܪܘܼܬܼܵܐ", "ܕܲܓܼܒܼܵܐ ܠܹܗ ܥܡܘܼܪܝܵܐ ܒܲܒܼܢܵܘ̈ܗܝ.", ":ܡܠܸܬܐ ܐܸܡ݂ܲܪ ܝܘܿܚܲܢܵܢ", "ܕܗܘ̤ܵܐ ܒܸܣܪܵܬܐ ܘܐܲܓܸܿܢ ܒܲܢ.", ":ܘܲܚܙܲܝܢ ܫܘܼܒܚܵܐ ܕܪܲܒܘܼܬܹܗ", "ܒܐܦܲܝ̈ ܬܲܪܥܵܐ ܕܐ̄ܢܵܫܘܼܬܼܵܐ.", ":ܗܘ̤ܵܐ ܠܲܢ ܒܸܣܪܵܐ ܘܲܥܡܲܪ ܒܲܢ", "ܘܚܵܝܘܝܼ ܠܲܢ ܫܘܼܒܼܚܹܗ ܟܲܣܝܵܐ.", ":ܘܟܲܕ ܗܘ̤ ܟܲܣܝܵܐ ܗ̄ܘ̣ ܒܲܟܼܝܵܢܗ", "ܒܝܲܕ ܦܓܪܲܢ ܚܵܘܝܼ ܫܘܼܒܼܚܹܗ.", ":ܠܵܘ ܠܲܗܘܵܝܵܐ ܐܸܬܬܲܚܬܼܝ", "ܒܗܝ̇ ܕܐܸܡܪ ܕܲܗܘ̤ܵܐ ܒܸܣܪܵܐ.", ":ܐܸܠܵܐ ܪܲܟܸܒ ܠܹܗ ܒܸܣܪܵܐ", "ܘܲܥܡܲܪ ܒܹܗ ܒܝܲܕ ܨܒܼܝܵܢܹܗ.", ":ܠܵܐ ܓܹܝܪ ܡܨܝܵܐ ܕܵܒܪܘܿܝܵܐ", "ܠܲܗܘܵܝܵܐ ܚܲܕ ܬܵܐ ܢܸܐܬܹܐ.", ":ܘܠܵܐ ܠܐܝܼܬܘܼܬܼܵܐ ܕܠܵܐ ܫܘܪܲܝ", "ܡܬܚܡ ܠܵܗ̇ ܙܒܼܢܵܐ ܕܝܲܠܕܵܐ.", ":ܐܸܢ ܕܹܝܢ ܡܸܡܬܘܿܡ ܐܝܼܬܵܘܗܝ ܗ̄ܘ̣ܵܐ", "ܐܲܝܟܵܢ ܐܸܬܼܵܐ ܠܲܗܵܘܝܵܐ.", ":ܘܐܸܢ ܗܘ̤ ܕܐܸܬܼܵܐ ܠܲܗܘܵܝܵܐ", "ܪܲܚܝܼܩ ܡ̣ܢ ܗ̇ܝ ܕܐܝܼܬܵܘܗܝ ܗ̄ܘ̣ܵܐ.", ":ܠܲܝܬ ܫܘܕܵܝܵܐ ܘܫܘܼܠܵܡܵܐ", "ܠܐܝܼܬܘܼܬܼܵܐ ܕܐܝܼܬܹܝܗ̇ ܡܸܡܬܘܿܡ.", ":ܘܡܸܕܡ ܕܐܵܬܹܐ ܠܲܗܘܵܝܵܐ", "ܗܵܘܝܹܗ ܩܲܕܝܼܡ ܠܲܟܼܝܵܢܹܗ.", ":ܐܸܢܗܘ̤ ܕܐܝܼܬܝܵܐ ܗ̄ܘ̣ ܥܲܡ ܐܲܒܼܵܐ", "ܠܵܐ ܡܸܣܬܲܝܲܟ ܒܲܟܿܝܵܢܹܗ.", ":ܘܐܸܢ ܣܝܟ ܢܲܦܫܗ ܒܟܲܪܣܵܐ", ":ܠܵܘ ܐܝܼܬܝܵܐ ܗ̄ܘ̣ ܥܲܡ ܝܵܠܘܿܕܹܗ", ":ܐܸܢܗܘ̤ ܕܲܒܼܟܼܠܕܘܼܟ ܐܝܼܬܵܘܗܝ", ":ܘܐܸܬܼܵܐ ܗܵܫܵܐ ܠܲܗܘܵܝܵܐ", ":ܐܲܝܟܵܢ ܩܲܒܸܠ ܬܘܼܩܵܢܵܐ", "ܡܢܵܬܼܵܐ ܡܸܢܹܗ ܐܘ ܟܠܹܗ.", ":ܐܸܢܗܘ̤ ܕܟܼܠܹܗ ܐܸܣܬܲܝܲܟ", "ܠܵܐ ܩܢܹܐ ܗ̇ܝ ܕܠܵܐ ܡܸܣܬܲܝܲܟ.", "ܘܐܸܢ ܒܲܡܢܵܬܼܵܐ ܐܸܣܬܲܝܲܟ:", ":ܘܐܸܢܗܘ̤ ܕܐܝܼܬ ܠܹܗ ܕܢܸܣܬܲܝܲܟ", "ܐܘ ܟܠܹܗ ܐܘ ܒܲܡܵܢܵܬܐ.", ":ܐܵܦ ܐܲܒܼܵܐ ܡܸܣܬܲܝܵܟܵܢܵܐ ܗ̄ܘ̣", "ܕܡܸܢܹܗ ܗ̄ܘ̣ ܟܝܵܢܵܐ ܕܲܒܼܪܸܐ.", ":ܐܲܝܟܵܢ ܒܐܲܒܼܘܼܗܝ ܐܝܼܬܼܵܘܗܝ ܗ̄ܘ̣ܵܐ", "ܘܥܵܡ̇ܪ ܗ̄ܘ̣ܵܐ ܒܟܲܪܣܵܐ ܕܒܸܣܪܵܐ.", ":ܗܵܕܹܐ ܗ̣̄ܝ ܒܠܵܬܼܵܐ ܕܡܸܬܼܒܲܥܝܵܐ", "ܕܲܥܡܘܪ̈ܝܐ ܕܐܲܝܟܵܢ ܩܲܒܸܠ.", ":ܘܐܸܢܗܘ̤ ܕܐܵܡܪܝܼܢ ܚܸܪ̈ܚܵܝܹܐ", "ܕܐܝܼܬܵܘܗܝ ܗ̄ܘ̣ܵܐ ܒܟܲܪܣܵܐ ܘܵܪܘܡܵܐ.", ":ܕܫܲܠܝܼܛ ܗ̄ܘ̣ ܢܦܲܠܸܓ̣ ܝܵܬܹܗ", "ܕܢܸܗܘܹܐ ܒܪܵܘܡܵܐ ܘܲܒܼܥܘܼܫܩܵܐ.", ":ܡܵܕܹܝܢ ܩܲܕܝܼܡ ܨܒܼܝܵܢܹܗ", "ܠܲܟܼܝܵܢܹܗ ܕܐܝܼܬܼܵܘܗܝ ܡܸܡܬܘܿܡ.", ":ܕܗܵܐ ܨܒܼܝܵܢܹܗ ܡܫܲܠܒܸܕ ܠܹܗ", "ܘܲܡܣܲܝܸܟ ܠܹܗ ܠܲܟܼܝܵܢܹܗ.", ":ܘܐܸܢܗܘ̤ ܕܫܠܝܼܛ ܨܒܼܝܵܢܹܗ", "ܕܢܥܕܐ ܘܲܢܙܲܟܹܐ ܠܲܟܝܵܢܹܗ.", ":ܡܵܕܹܝܢ ܟܠܫܵܥ ܡܸܫܬܲܚܠܲܦ", "ܐܲܝܟ ܡܵܐ ܕܨܵܒܹܐ ܨܒܼܝܵܢܹܗ.", ":ܘܐܸܢ ܨܒܵܝܼܵܢܹܗ ܡܕܲܒܲܪ ܠܹܗ", "ܠܲܟܼܝܵܢܹܗ ܐܲܝܟ ܡܵܐ ܕܨܵܒܹܐ.", ":ܐܲܝܟܵܐ ܗ̄ܝ̣ ܡܵܕܹܝܢ ܐܝܼܬܘܼܬܼܵܐ", "ܕܩ̣ܢܵܐ ܟܝܵܢܹܗ ܡܬܘܿܡܵܐܝܼܬ.", ":ܬܹܐܙܲܠ ܗܵܕܐ ܡܲܪܫܘܼܬܼܵܐ", "ܒܵܬܲܪ ܓܘܼܕܵܐ ܕܚܪ̈ܚܹܵܐ.", ":ܕܬܚܬܝܼܘ ܠܐܝܬܼܝܐ ܠܫܝܼܛ̈ܬܐ", "ܕܣܲܝܟܘܼܗܝ ܒܥܘܼܒܐ ܕܒܲܪܬ ܐ̄ܢܵܫܵܐ.", ":ܐܵܪܵܐ ܓܠܝܼܙܲܝ̈ ܡ̣ܢ ܢܘܼܗܪܵܐ", "ܘܪ̈ܕܝܲܝ ܒܐܘܼܪܚܵܐ ܕܚܸܫܘܿܟܼܵܐ.", ":ܐܲܝܟܵܢ ܡܵܨܝܵܐ ܕܢܸܣܬܲܝܲܟ", "ܟܝܵܢܵܐ ܐܝܼܬܝܵܐ ܒܥܒ̈̇ܕܘܗܝ.", ":ܐܲܝܟ ܡܸܠܬܼܵܐ ܕܗܲܪ̈ܵܛܝܼܩܹܐ", "ܪܲܒ ܬܘܼܩܵܢܹܗ ܛܵܒܼ ܡܸܢܹܗ.", ":ܕܡܨܐ ܡܣܝܟ ܠܲܟܼܝܵܢܹܗ", ":ܐܲܝܟܵܢ ܩܲܒܸܠ ܪܘܼܟܵܒܵܐ", "ܟܝܵܢܵܐ ܕܩܲܛܝܼܢ ܡ̣ܢ ܪܘܼܚܵܐ.", ":ܟܲܕ ܐܝܼܬܼܵܘܗܝ ܗ̄ܘ̣ܵܐ ܒܲܘܼܝܵܢܹܗ", "ܐܵܘ ܒܟܼܒܢܵܐ ܕܠܵܐ ܕܝܼܠܹܗ.", ":ܬܵܘ ܦܲܫܸܩܘ ܠܲܢ ܐ̄ܪ̈ܵܙܲܝܼܟܘܿܢ", "ܥܘܼܪ̈ܠܐ ܕܠܵܐ ܓܙܲܪܘ ܠܸܒܿܝܼ̈ܗܘܿܢ.", ":ܘܐܲܠܸܦܘ ܕܐܲܝܟܵܢ ܢܵܘܕܹܐ", "ܥܲܠ ܡܸܠܬܼܵܐ ܕܲܗܘ̤ܵܐ ܒܸܣܪܵܐ.", ":ܐܵܘ ܦܲܫܩܘ ܠܲܢ ܕܐܲܝܟܲܢܵܐ", "ܥܡ̣ܪ ܡܸܠܬܼܵܐ ܒܓܼܵܘ ܗܲܕܵܡܹ̈ܐ.", ":ܐܘ ܥܬܕܘ ܙܲܝܢܵܐ ܕܢܩܪܸܒܼ", "ܘܢܼܚܙܸܐ ܕܡ̇ܢ ܗܝ ܙܟܘܼܬܼܵܐ.", ":ܟܢܫܘ ܟܠܗܘܿܢ ܓܹܐܪ̈ܲܝܟܘܿܢ", "ܘܲܡܐܬܘܚܘ ܝܬܪܹ̈ܐ ܕܩܸ̈ܬܵܬܼܵܐ.", ":ܘܣܝܼܡܘ ܡܸܠܬܼܵܐ ܕܗܘ̤ܵܐ ܒܸܣܪܵܐ", "ܢܝܼܫܵܐ ܘܢܸܚܙܹܐ ܡ̇ܢ ܚܵܢܹܐ.", ":ܥܲܠ ܡܸܠܬܐ ܕܲܗܘ̤ܵܐ ܒܸܣܪܵܐ", "ܐܝܼܬܼܵܘܗܝ ܟܠܹܗ ܬܲܟܬܘܼܫܵܐ.", ":ܘܡܦܣ ܐ̄ܢܵܐ ܕܡܸܛܠ ܗܵܕܹܐ", "ܛܲܝܸܒܬܘܿܢ ܙܲܝܢܵܐ ܠܩܘܼܒܼܠܲܢ.", ":ܒܙܲܝܢܵܐ ܕܪܲܒܟܘܿܢ ܨܵܒܹܝܢ ܐ̄ܢܬܘܿܢ", "ܠܡܸܥܒܲܕ ܥܲܡܲܢ ܬܲܟܬܘܼܫܵܐ.", ":ܕܗܘ̤ ܚܫܲܠ ܙܲܝܢܵܐ ܘܐܲܠܒܸܫܟܘܿܢ", "ܠܘܼܩܒܼܵܠ ܡܸܠܬܐ ܕܡ̣ܢ ܐܲܒܼܵܐ.", ":ܬܵܘ ܥܲܡ ܪܲܒܟܼܘܿܢ ܡܸܨܪ̈ܵܝܹܐ", "ܘܢܸܒܼܥܹܐ ܚܲܝܠܹܗ ܕܦ̣ܬܓܼܵܡܵܐ.", ":ܘܢܸܚܙܹܐ ܗܘܝܵܐ ܕܐܲܝܟܲܢܵܐ", ":ܫܲܪܝܼ ܕܢܸܗܘܹܐ ܒܵܪܘܿܝܵܐ", ":ܟܲܕ ܐܝܼܬܼܵܘܗܝ ܪܲܟܸܒ ܢܲܦܫܹܗ", "ܐܘ ܗܵܫܵܐ ܫܲܪܝ ܕܢܗܸܘܹܐ.", ":ܐܘ ܕܲܠܡܵܐ ܐ̄ܚܪܹܢܵܐ ܪ̈ܟܸܒ", "ܘܗ̤ܘ ܪ̈ܲܚܝܼܩ ܡ̣ܢ ܪܘܼܟܵܒܼܵܐ.", ":ܐܸܢܗܘ̤ ܕܲܗܘ̤ܵܐ ܠܵܐ ܐܝܼܬܼܵܘ̈ܗܝ", "ܘܐܸܢ ܐܝܼܬܼܵܘܗܝ ܠܵܐ ܗ̄ܘ̣ܵܐ ܗܵܫܵܐ.", ":ܕܐܝܼܬܝܵܐ ܠܵܐ ܡܨܹܐ ܕܢܲܩܲܒܸܠ", "ܗܵܘܝܵܐ ܒܵܬܲܪ ܐܝܼܬܼܘܼܬܹܗ.", ":ܗܘ̤ܵܐ ܒܸܣܪܐ ܐܲܝܟ ܡܸܠܲܟܼܘܿܢ", "ܡܢܵܬܼܵܐ ܡܸܢܹܗ ܐܘ ܟܠܹܗ.", ":ܘܐܲܝܟܵܢ ܡܵܨܝܵܐ ܕܢܸܬܼܦܲܠܲܓܼ", "ܟܝܵܢܵܐ ܕܠܵܐ ܩܢܹܐ ܕܘܼܟܵܒܼܵܐ.", ":ܐܸܢܗܘ̤ ܕܟܼܠܹܗ ܐܸܬܼܪܲܟܲܒܼ", "ܡܵܕܹܝܢ ܟܠܹܗ ܐܸܣܬܲܝܟ.", ":ܘܡܣܝܲܟ ܗ̄ܘ̣ܵܐ ܡ̣ܢ ܟܠܕܘܼܟ", "ܘܥ̇ܡ̣ܪ ܗ̄ܘ̣ܵܐ ܒܲܪܣܵܐ ܒܲܠܚܘܕܿ.", ":ܘܐܸܢܗܘ̤ ܕܗ̈ܕܹܐ ܗܵܟܼܵܢܵܐ ܗ̣̄ܝ", "ܐܲܝܟܵܐ ܗ̣ܝ ܗ̇ܝ ܕܠܵܐ ܡܸܣܬܲܝܲܟ.", ":ܕܗܵܐ ܣܲܝܟܹܗ ܥܘܼܒܵܐ ܕܒܸܣܪܵܐ", "ܐܲܝܟ ܨܢܥܬܼܵܐ ܕܪܲܟܸܒܼܬܘܿܢ.", ":ܘܐܸܢܗܘ̤ ܕܡܸܢܹܗ ܢܸܬܪܲܟܲܒܼ", "ܘܡܸܢܹܗ ܩܵܘܝܼ ܒܲܟܼܝܵܢܹܗ.", ":ܐܲܝܟܵܐ ܗ̣̄ܝ ܡܵܕܹܝܢ ܫܘܼܝܘܼܬܼܵܐ", "ܕܗܵܐ ܐܬܦܠܲܓܼ ܩܲܟܼܝܵܢܹܗ.", "ܐܸܢܗܘ̤ ܕܡܸܠܬܐ ܗܘ̤ܵܐ ܒܸܣܪܵܐ:", "ܢܸܒܼܥܵܐ ܒܸܣܪܵܐ ܕܡ̇ܢ ܐܝܼܬܼܵܘܗܝ.", ":ܥܲܡܹܗ ܐܲܚܬܹܗ ܡ̣ܢ ܪܵܘܡܵܐ", "ܐܘ ܒܸܣܪܵܐ ܕܐ̄ܢܵܫܵܐ ܐܝܼܬܼܵܘܗܝ.", ":ܐܢܗܘ̤ ܩܢܘܿܡܹܗ ܗܘ̤ܐ ܒܸܣܪܵܐ", "ܘܒܸܣܪܵܐ ܠܵܐ ܫܩܲܠ ܡ̣ܢ ܡܲܪܝܲܡ.", "ܡ̇ܢ ܥܕܪܬܗ ܠܟܼܝܼܢܲܢ:܆", "ܗ̇ܝ ܕܲܗܘ̤ܵܐ ܒܸܣܪܵܐ ܕܒܼܝܼܠܹܗ.", ":ܒܲܛܝܼܠ ܡܵܕܹܝܢ ܡܘܼܠܟܵܢܵܐ", "ܗ̇ܘ ܕܐܸܫܬܵܘܕܝܼ ܠܘܵܬܼ ܕܵܘܝܼܕ.", ":ܘܒܲܫܡܵܐ ܫܐܝܼܠܵܐ ܡܸܬܟܲܢܹܐ", "ܒܲܪ ܕܵܘܝܼܕ ܟܕ ܠܵܐ ܐܝܼܬܼܵܘܗܝ.", ":ܡ̇ܢ ܐܸܬܼܥܲܕܲܪܘ ܡܵܝܘ̈ܬܹܐ", "ܡ̣ܢ ܡܸܠܬܼܵܐ ܕܲܗܘ̤ܵܐ ܒܸܣܪܵܐ.", ":ܕܗܘ̤ ܒܲܟܼܝܵܢܹܗ ܗܘ̤ܐ ܒܸܣܪܵܐ", "ܘܟܝܼܢܲܢ ܩܵܘܝܼ ܒܫܸܦܠܹܗ.", ":ܠܲܝܟܐ ܗ̄ܝ̣ ܡܵܕܹܝܢ ܕܡܒܛܲܠ", "ܓܙܲܪ ܕܝܼܢܵܐ ܕܡܵܘܬܵܐ ܡܸܢܲܢ.", ":ܕܠܵܐ ܫܩܲܠ ܦܲܓܼܪܵܐ ܡ̣ܢ ܡܲܪܝܲܡ", "ܫܩܲܠ ܠܹܗ ܡܸܠܬܼܵܐ ܘܲܥܡܲܪ ܒܹܗ.", ":ܘܗܵܕܹܐ ܦܲܐܝܵܐ ܠܝܕܼܵܘ̈ܥܹܐ", "ܘܣܵܗܸܕ ܩܘܼܫܬܵܐ ܠܡܸܠܲܝ̈ܗܘܿܢ.", ":ܡܵܕܹܝܢ ܐܝܼܬܝܵܐ ܠܵܐ ܡܨܝܵܐ", "ܕܢܗܘܹܐ ܒܸܣܪܵܐ ܠܲܩܢܘܿܡܹܗ.", ":ܘܗܵܘܝܵܐ ܕܟܲܕ ܒܸܣܪܵܐ ܪܲܚܝܼܩ", "ܡ̣ܢ ܐܝܼܬܘܼܬܼܵܐ ܕܠܵܐ ܫܘܼܪܵܝ.", ":ܡܵܢܵܐ ܦܪܝܼܣܵܐ ܬܲܚܦܝܼܬܵܐ", "ܕܨܢܥܵܬܐ ܥܲܠ ܡܸܠܲܝ̈ܟܘܿܢ.", ":ܓܠ̣ܘ ܢܝܼܫܵܐ ܕܪܸ̈ܥܝܵܢܲܝܟܿܘܿܢ", "ܘܬܲܪܓܸܡܘ ܒܲܕ ܡܘܼܬ ܐܵܪܝܼܘܿܣ.", ":ܠܹܗܘ̤ ܡܚ̈ܝܠܢ ܡܸܠܲܝܼ̈ܟܘܿܢ", "ܘܠܹܗ ܡܣܲܝܼܥܝܼܢ ܦܹܬܓܡܲܝܼ̈ܟܘܿܢ.", ":ܕܡܼܦܪ ܒܐܝܼܬܘܼܬܹܗ ܕܲܒܼܪܵܐ", "ܘܲܩܪܵܝܗܝ ܥܲܒܼܕܵܐ ܘܫܲܡܵܫܵܐ.", ":ܗܵܢܵܘ ܟܠܹܗ ܬܲܟܼܬܘܼܫܹܗ", "ܕܐܵܪܝܼܘܿܣ ܬܲܠܡܝܼܕ ܙܐܹܦܵܐ.", ":ܕܡܲܙܥܲܪ ܠܲܒܼܪܵܐ ܡ̣ܢ ܐܲܒܼܵܐ", "ܘܡܫܵܐ ܠܹܗ ܡ̣ܢ ܒܪܸܝ̈ܬܹܗ.", ":ܠܢܝܼܫܵܐ ܕܝܼܠܹܗ ܚܵܢܹܝܢ ܐ̄ܢܬܘܿܢ", "ܐܵܦ ܐ̄ܢܬܘܿܢ ܐܘ ܚܸܪ̈ܚܹܐ.", ":ܘܲܡܣܟܹܝܢ ܐܢ̄ܬܘܿܢ ܒܐܸܣܟܹܝܡܵܐ", "ܪܘܼܫܥܵܐ ܕܟܼܣܹܐ ܒܡܸܠܲܝ̈ܟܘܿܢ.", ":ܦܘܩܘ ܡ̣ܢ ܥܵܢ̈ܐ ܡܲܪ̈ܵܚܹܐ", "ܒܐܸܣ݂ܝܡ ܐܸܡܪܹ̈ܐ ܠܵܐ ܬܛܥܘܿܢ.", "ܕܚܲܒܸܠܬܘܼܢܵܝܗܝ ܠܦܘܼܪܫܵܢܵܐ:܆", "ܕܟܝܢܹ̈ܐ ܬܪܹܝܢ ܕܲܗܘ̤ܵܘ ܚܲܕ.", ":ܣܥ̣ܐ ܪܘܼܫܥܵܐ ܕܓܘܼܕܼܵܦܲܝ̈ܗܘܿܢ", "ܘܐܸܬܼܥܲܠܝܼ ܠܪܵܘܡܵܐ ܕܪܵܘܡܹܐ.", ":ܘܬܵܚܬܝܼ ܠܐܝܼܬܼܝܵܐ ܡ̣ܢ ܣܵܟܹܗ", "ܘܐܲܣܪܹܗ ܒܚܒܼ̈ܠܐ ܕܗܲܕܵܡܹ̈ܐ.", ":ܫܡܲܝܵܐ ܘܐܲܪܥܵܐ ܨܘܼܬܼܘ ܘܲܫܡܲܥܘ", "[ܪ]ܘܼܫܥܵܐ ܕܡܲܠܸܠܘ ܡܲܪ̈ܵܚܹܐ.", ":ܕܐܝܼܬܘܼܬܼܵܐ ܕܠܵܐ ܡܸܬܼܕܲܪܲܟܵܐ", "ܣܲܝܸܟܘ ܚܲܒܼܫܘܼܗ̇ ܒܓܵܘ ܟܲܪܣܵܐ.", ":ܒܲܕܡܘܼܬ ܣܲܟܿܪܵܐ ܒܲܩܪܵܒܼܵܐ", "ܐܲܚܕܘܼܗ̇ ܠܗܵܕܹܐ ܒܲܪܬ ܩܵܐܐ.", ":ܕܗܘ̤ ܡܸܠܬܼܵܐ ܪܲܟܸܒ ܝܵܬܹܗ", "ܘܲܗܘ̤ܵܐ ܒܸܣܪܵܐ ܐܲܝܟ ܕܲܟܬܝܼܒ.", ":ܐܲܝܟܵܐ ܕܗܘ̤ܐ ܩܲܒܸܠܬܘܿܢ", "ܐܘ ܡܲܠܦ̈ܢܹܐ ܕܚܲܕ̈ܬܵܬܼܵܐ.", ":ܘܛܥܝܬܘܢ ܗ̇ܝ ܕܲܥܡܲܪ ܒܲܢ", ":ܘܠܵܐ ܒܚܢܬܘܢ ܣܘܼܟܵܠܵܗ̇", ":ܥܡ݂ܲܪ ܒܲܢ ܐܸܡܲܪ ܝܘܿܚܲܢܵܢ", ":ܡܲܢܘܼ ܒܡܲܢܘܼ ܥܡ̇ܪ ܗ̄ܘ̣ܵܐ", ":ܗܵܐ ܒܲܕܸܩܘ ܠܲܢ ܓܲܠܝܵܐܝܼܬ", "ܥܡܘܼܪܝܵܐ ܕܲܬܼܪܹܝܢ ܕܲܗܘ̤ܵܘ ܚܲܕ.", ":ܐܸܢܗܘ̤ ܕܥܡܘܪܝܵܐ ܐܸܡ̣ܲܪ", "ܗ̇ܝ ܕܲܗܘ̤ܵܐ ܒܲܢ ܡܸܬܼܒܲܥܝܵܐ.", ":ܕܗܵܐ ܡܵܨܝܵܐ ܕܢܸܥܡܲܪ ܡܵܕܹܢ", "ܐܵܦ ܟܲܕ ܠܲܝܬܵܘܗܝ ܗ̇ܝ ܕܗܵܘܝܵܐ.", ":ܐܸܢܗܘ̤ ܕܲܥܡܲܪ ܒܲܐ̄ܚܪܹܢܵܐ", "ܗܵܘܝܵܐ ܡܵܕܹܝܢ ܝܲܬܝܼܪܵܐ ܗ̄ܘ̣.", ":ܘܗܵܕܹܐ ܦܲܐܝܵܐ ܠܲܟܼܝܵܢܹܗ", "ܕܢܸܥܡܲܪ ܟܲܕ ܠܵܐ ܡܸܣܬܲܝܲܟ.", ":ܬܵܘ ܗܵܟܹܝܠ ܐܘ ܫܵܡܘܿܥܵܐ", "ܒܲܚܸܢ ܡܸܠܲܝ̈ ܐܸܢ ܟܹܐ̈ܢܵܢ.", ":ܘܲܒܼܡܣܵܐܬܵܐ ܕܕܲܥܝܢܵܟ", "ܬܩܘܠ ܦܸܬܓܵܡܲܝ̈ ܐܸܢ ܙܐ̇ܠܝܢ.", "ܠܵܐ ܢܕܵܘܕܵܟ ܫܸܡܥܵܐ ܕܡܸ̈ܐܹܐ:܆", "ܕܡܬܐܲܡܪ̈ܵܢ ܒܲܗܦܵܟܼܵܬܵܐ.", ":ܠܵܘ ܕܲܒܼܨܵܬܵܐ ܐܝܼܬܼܝܗܹܝܢ", "ܐܸܠܵܐ ܒܥܵܬ̣ܵܐ ܕܝܘܼܪܵܢܵܐ.", ":ܒܥܵܬܐ ܗ̣ܝ ܕܡܸܠܬܼܵܐ ܥܘܼܕܪܵܢܵܐ", "ܘܟܼܣܸܐ ܒܵܗ̇ ܣܲܒܼܪܵܐ ܕܚܲܝ̈ܢ.܆", ":ܕܡܩܪܒܼܐ ܠܹܗ ܠܲܟܼܝܵܢܲܢ", "ܠܐܝܼܩܵܪܵܐ ܕܨܲܠܡܵܐ ܕܐܘܼܒܼܕ.", "ܬܲܟܼܬܘܼܫܲܢ ܡܸܛܠ ܗܵܕܹܐ ܗ̄ܘ̣:", "ܕܠܵܐ ܙܥܲܪ ܡܸܠܬܼܵܐ ܒܲܥܡܘܿܪܝܵܐ.", ":ܐܸܠܵܐ ܕܲܫܩܲܠ ܠܟܼܝܵܢܲܢ", "ܘܝܲܩܪܹܗ ܒܫܘܼܒܼܚܵܐ ܕܪܲܒܘܼܬܹܗ.", ":ܗܵܕܹܐ ܒܠܵܬܐ ܕܲܥܡܘܼܪܝܵܐ", "ܕܒܵܥܝܹܢܲܢ ܥܲܡ ܡܲܪ̈ܚܹܐ.", ":ܕܠܵܐ ܐܸܬܼܒܲܨܪܲܬ̤ ܐܝܼܬܘܼܬܼܵܐ", "ܒܲܥܡܘܼܪܝܵܐ ܕܥܲܡ ܐ̄ܢܵܫܘܼܬܼܵܐ.", ":ܗ̇ܝ ܕܲܗܘ̤ܵܐ ܗܵܕܹܐ ܗ̄ܝ̣ ܕܲܥܡܲܪ", "ܘܗ̇ܝ ܕܲܥܡܲܪ ܕܲܢܣܲܒܼ ܐ̄ܢܵܫܐ.", ":ܘܟܲܣܝܼ ܙܝܘܵܐ ܕܪܲܒܘܼܬܹܗ", "ܒܢܲܚܬܼܵܐ ܕܦܲܓܼܪܵܐ ܡܵܝܘܿܬܼܵܐ.", ":ܢܵܘܣܵܐ ܕܦܲܓܼܪܵܐ ܪܲܟܸܒܼ ܠܹܗ", "ܡܸܠܬܵܐ ܐܝܼܬܝܵܐ ܘܲܥܡܲܪ ܒܹܗ.", ":ܘܠܵܘ ܗܘ̤ ܩܲܒܸܠ ܪܘܟܒܼܵܐ", "ܪܘܼܫܥܵܐ ܕܗܲܪܵܛܝܼܩܹܐ.", ":ܠܵܐ ܡܸܣܬܲܝܲܟ ܒܲܕܝܵܢܹܗ", "ܢܸܬܬܲܚܬܹܐ ܨܝܕ ܪܘܼܟܵܒܼܵܐ.", "ܐܵܦܠܵܐ ܢܵܘܣܵܐ ܕܲܪܲܟܸܒܼ ܠܹܗ.", "ܠܵܐ ܣܦܩ ܣܲܝܟܹܗ ܠܲܟܼܝܵܢܹܗ.", ":ܠܵܘ ܒܲܟܼܝܵܢܹܗ ܥܵܡܲܪ ܗ̄ܘ̣ܵܐ", "ܒܒܲܪܢܵܫܵܐ ܕܲܫܩܲܠ ܡܸܢܲܢ.", ":ܐܸܠܵܐ ܥܡܘܼܪܝܵܐ ܕܨܒܼܝܵܢܵܐ", "ܘܲܚܕܵܝܘܼܬܼܵܐ ܕܠܵܐ ܦܘܼܪܵܫ.", ":ܙܩܲܪ ܡܸܠܬܼܵܐ ܢܲܚܬܵܐ ܕܒܸܣܪܵܐ", "ܕܲܢܟܲܣܹܐ ܒܹܗ ܪܲܒܘܼܬܹܗ.", ":ܕܢܸܚܙܘܿܢ ܐ̄ܢܵܫܵܐ ܒܒܲܪܢܵܫܵܐ", "ܨܠܲܡܵܐ ܕܫܘܼܒܼܚܵܐ ܕܪܲܒܘܼܬܹܗ.", ":ܡܘܠܟܵܢܵܐ ܕܠܵܐ ܡܸܬܼܕܲܓܲܠ", ":ܡ̣ܠܟ ܠܐܲܒܼܪܵܗܵܡ ܘܲܠܕܵܘܝܼܕ", ":ܘܓܲܡܪܹܗ ܗܵܫܵܐ ܒܲܥܒ̈ܕܵܐ", "ܒܪܹܫܝܼܬܼܵܐ ܕܡ̣ܢ ܒܹܝܬܼ ܕܵܘܝܼܕ.", ":ܠܲܝܬܼܵܘܗܝ ܡܸܠܬܼܵܐ ܒܲܪ ܕܵܘܝܼܕ", "ܚܸܪ̈ܚܹܵܐ ܡ̇ܢ ܢܨܵܝܹܢ ܐ̄ܢܬܘܿܢ.", ":ܒܲܪ ܕܵܘܝܼܕ ܒܲܪ ܓܸܢܣܲܢ ܗ̄ܘ̣", "ܕܢܲܣܒܹܗ ܡܸܠܬܼܵܐ ܘܥ݂ܲܡܲܪ ܒܹܗ.", ":ܟܠܹܗ ܨܸܒܼܝܵܢܹܗ ܫܲܡ̣ܠܝ", "ܡܸܠܬܼܵܐ ܒܦܲܓܼܪܵܐ ܘܲܥܡ݂ܲܪ ܒܹܗ.", ":ܘܟܲܕ ܨܸܒܼܝܵܢܹܗ ܒܹܗ ܣܲܝܟ", "ܟܝܵܢܹܗ ܒܹܗ ܠܵܐ ܐܸܣܬܲܝܲܟ.", ":ܒܹܗ ܗ̄ܘ̣ܵܐ ܟܠܹܗ ܒܨܒܼܝܵܢܹܗ", "ܘܒܲܟܼܝܵܢܹܗ ܒܹܗ ܘܲܒܼܟܼܠܕܘܿܟ.", ":ܕܗܵܕܹܐ ܦܲܐܝܵܐ ܠܥܵܒܼܘܿܕܵܐ", "ܕܠܵܐ ܢܣܬܿܝܲܟ ܒܲܥܒ̈̇ܕܵܘܗܝ.", ":ܥܒܼܕܐ ܗܘ̣ ܕܝܼܠܹܗ ܗ̄ܘ̣ ܦܲܓܼܪܵܐ", "ܕܲܨܒܼܵܐ ܕܢܸܗܘܹܐ ܠܹܗ ܥܘ̣ܡܪܵܐ.", ":ܘܲܕܠܵܬ ܣܲܝܟܹܗ ܠܲܟܼܝܵܢܹܗ", "ܥܡܲܪ ܒܹܗ ܟܠܹܗ ܒܨܒܼܝܵܢܹܗ.", ":ܘܲܟܒܲܪ ܢܨܵܝܼܢ ܚܸܪ̈ܚܵܐ", "ܥܲܡ ܡܸܠܲܝ̈ܢ ܐܲܝܟ ܪܡܥܵܕܹܝܢ.", ":ܕܐܲܝܟܵܢ ܥܒܼܝܼܕܵܐ ܘܥܵܒܼܘܿܕܵܐ", ":ܚܲܕ ܦܲܪܨܘܿܦܵܐ ܩܵܪܹܝܢ ܐ̄ܢܬܘܿܢ", ":ܥܒܼܝܼܕܵܐ ܠܢܵܘܣܵܐ ܩܪܹܐ ܐ̄ܢܵܐ", "ܪܪܲܟܸܒ ܡܸܠܬܼܵܐ ܠܲܥܡܘܪܝܹܗ.", ":ܘܥܒܼܘܿܕܵܐ ܠܹܗ ܠܝܼܚܕܝܵܐ", "ܕܲܨܒܼܵܐ ܕܢܸܥܡܲܪ ܒܲܥܒܼܵܕܹܗ.", ":ܐܲܝܟ ܢܲܦܫܵܐ ܘܦܲܓܼܪܵܐ ܕܫܘܼܝܢ", "ܘܚܲܕ ܦܲܪܨܘܼܦܵܐ ܡܸܬܟܲܢܝܢ.", ":ܢܲܦܫܵܐ ܟܝܵܫܵܐ ܗ̄ܘ̣ ܕܚܝܼܘܼܬܼܵܐ", "ܘܦܲܓܼܪܵܐ ܟܝܵܢܵܐ ܡܵܝܘܿܬܼܵܐ.", ":ܘܚܲܕ ܦܲܪܨܘܿܦܵܐ ܡܸܬܼܟܲܢܝܼܢ", "ܬܪܹܝܢ ܘܕܲܦܪܫܝܼܢ ܚܲܕ ܡ̣ܢ ܚܲܕ.", ":ܡܸܠܬܼܵܐ ܟܝܵܢܵܐ ܕܐܝܼܬܼܘܵܬܼܐ", "ܘܦܲܓܼܪܵܐ ܟܝܵܢܵܐ ܕܐ̄ܢܵܫܘܼܬܼܵܐ.", ":ܚܲܕ ܥܲܒܼܕܵܐ ܘܚܲܕ ܥܒܼܘܿܕܵܐ", "ܚܲܕ ܐܸܢܘܿܢ ܒܲܚܕܵܝܘܼܬܼܵܐ.", ":ܚܒܝܼܫܵܐ ܢܲܦܫܵܐ ܒܓܼܵܘ ܦܲܓܼܪܵܐ", "ܘܣܘ̣ܥܪܵܢܵܗ̇ ܠܒܲܪ ܡ̣ܢ ܦܲܓܼܪܵܐ.", ":ܘܟܲܕ ܦܲܓܼܪܵܐ ܒܲܚܕܵܐ ܕܡܼܵܐ ܗ̄ܘ̣", "ܙܵܘܥܵܗ̇ ܕܢܲܦܫܵܐ ܒܟܼܠ ܦܸܢ̈ܝܵܢ.", ":ܫܪܹܐ ܗ̄ܘ̣ܵܐ ܡܸܠܬܼܵܐ ܒܓܼܵܘ ܦܲܓܼܪܵܐ", ":ܘܐܝܼܬܼܵܘܗܝ ܗ̄ܘ̣ܵܐ ܒܪܵܘܡܵܐ ܘܥܘܼܡܩܵܐ", ":ܘܲܡܣܲܝܟܵܐ ܗ̄ܘ̣ܵܬ ܐ̄ܢܵܫܘܼܬܹܗ", "ܘܐܲܠܵܗܘܼܬܹܗ ܒܟܼܠ ܦܸܢ̈ܝܵܢ.", ":ܠܵܐ ܚܵܫܵܐ ܢܲܦܫܵܐ ܒܦܲܓܪܵܐ", "ܟܲܕ ܡܸܬܼܢܲܓܼܕܝܼܢ ܗܲܕܵܡܹ̈ܐ.", ":ܘܠܵܐ ܐܲܠܵܗܘܼܬܼܵܐ ܚܵܫܲܬ̤", "ܒܚܲܫܹ̈ܐ ܕܦܲܓܼܪܵܐ ܕܥܸܡܪܲܬ̤ ܒܹܗ.", ":ܘܐܸܢܗܘ̤ ܕܢܲܦܫܵܐ ܠܵܐ ܚܵܐ ܫܵܐ", "ܕܲܥܒܼܝܼܕܬܵܐ ܗ̄ܝ̣ ܒܲܕܡܘܼܬ ܦܲܓܼܪܵܐ.", ":ܐܲܝܟܵܢ ܚܵܐܫ̇ܐ ܐܝܼܬܘܼܬܼܵܐ", "ܕܪܵܡ ܗ̄ܘ̣ ܟܝܵܢܵܗ̇ ܡ̣ܢ ܚܲܫܹ̈ܐ.", ":ܚܵܐܫܵܐ ܢܲܦܫܵܐ ܥܲܡ ܦܲܓܼܪܵܐ", "ܒܚܘܼܒܵܐ ܘܠܵܐ ܗ̄ܘ̣ܵܐ ܒܲܟܼܝܵܢܵܐ.", ":ܘܡܸܬܼܐܲܡܪܝܼܢ ܚܲܫܹ̈ܐ ܕܦܲܓܼܪܵܐ", "ܐܵܦ ܥܲܠ ܢܲܦܫܵܐ ܫܐܝܼܠܵܐܝܼܬ.", ":ܚܲܕ ܥܲܒܼܕܹܗ ܥܲܡܹܗ ܒܫܘܼܒܼܚܵܐ", "ܠܒܲܪܢܵܫܵܐ ܕܲܫܩܲܠ ܡܸܢܲܢ.", ":ܘܡܸܛܠ ܚܘܼܒܹܗ ܕܲܠܘܵܬܲܢ", "ܢܣܲܒܼ ܡܵܪܵܬܼܵܐ ܥܲܠ ܢܲܦܫܹܗ.", ":ܫܵܪܵܝܵܐ ܢܲܦܫܵܐ ܒܓܼܵܘ ܦܲܓܼܪܵܐ", "ܘܠܵܐ ܚܵܙܹܝܢ ܠܵܗ̇ ܚܲܙܵܝܹ̈ܐ.", ":ܘܟܲܕ ܒܲܟܼܝܵܢܵܗ̇ ܡܣܲܝܲܟܼܬܼܵܐ ܗ̄ܝ̣", "ܠܵܐ ܣܝܟܗ̇ ܥܲܝܢܹ̈ܐ ܕܒܸܣܪܵܐ.", ":ܥܡܲܪ ܐܵܦ ܡܸܠܬܐ ܒܲܟܼܝܵܢܲܢ", "ܘܠܵܐ ܐܸܣܬܲܝܲܟ ܒܲܟܼܝܵܢܲܢ.", ":ܕܥܲܡܘܼܪܝܵܐ ܗ̄ܘ̣ܵܐ ܕܨܒܼܝܵܢܵܐ", "ܘܠܵܐ ܗ̄ܘ̣ܵܐ ܥܡܘܼܪܝܵܐ ܕܲܟܼܝܵܢܵܐ.", ":ܗܵܐ ܬܲܚܘܼܝܬܼܵܐ ܒܲܟܝܵܢܲܢ", ":ܕܲܟܼܝܵܢ̈ܐ ܬܪܹܝܢ ܕܲܗܘ̤ܵܘ ܚܲܕ", ":ܚܲܕ ܚܲܝܵܐ ܘܚܲܕ ܡܵܝܘܿܬܼܵܐ", "ܘܚܲܕ ܟܲܣܝܵܐ ܘܲܐܚܪܼܝܢ ܓܲܠܝܵܐ.", ":ܬܵܘ ܗܵܟܹܝܠ ܐܘ ܚܸܪ̈ܚܹܵܐ", "ܢܸܒܼܥܹܐ ܒܥܵܬܵܐ ܕܘܵܠܝܼܬܼܵܐ.", ":ܘܡܲܟܸܟܘ ܪܵܘܡܵܐ ܕܡܸܠܲܝ̈ܟܘܿܢ", "ܘܕܲܥܘ ܠܲܟܼܝܵܢܟܼܘܿܢ ܚܲܠܵܫܵܐ.", ":ܬܪܦܹܐ ܒܠܵܬܼܵܐ ܕܐܝܼܬܘܼܬܼܵܐ", "ܕܐܝܼܬܘܼܬܼܵܐ ܕܠܵܐ ܡܸܬܼܕܲܪܟܵܐ.", ":ܘܲܥܡܲܠܸܠ ܥܲܠ ܒܲܪ ܓܸܢܣܲܢ", "ܕܢܲܣܒܹܗ ܐܝܼܬܼܝܵܐ ܘܲܥܡܲܪ ܒܹܗ.", ":ܥܡܲܪ ܒܹܗ ܘܠܵܐ ܣܲܝܲܟ ܝܵܬܹܗ", "ܕܠܵܐ ܩܢܹܐ ܟܝܵܢܹܗ ܕܢܣܬܝܲܟ.", ":ܚܲܫ ܡܵܝܘܿܬܵܐ ܒܲܟܼܝܵܢܹܗ", "ܘܠܵܐ ܩܪܒܼܘ ܚܲܫܹ̈ܐ ܠܐܝܼܬܘܼܬܼܵܐ.", ":ܨܠܲܡܵܐ ܡܠܝܼܠܵܐ ܪܲܟܸܒܼ ܠܹܗ", "ܕܲܢܚܵܘܹܐ ܒܹܗ ܫܘܼܠܛܵܢܹܗ.", ":ܕܲܡܠܝܼܠܹ̈ܐ ܟܲܕ ܚܵܙܹܝܢ ܠܹܗ", ":ܢܝܲܩܪܘܿܢ ܟܲܣܝܵܐ ܒܲܕ ܓܲܠܝܵܐ", ":ܒܩܲܕܘܿܫ ܩܘܼܕܫܹ̈ܐ ܕܟܲܣܝܘܼܬܹܗ", "ܥܡܲܪ ܒܹܗ ܐܝܼܬܼܝܵܐ ܟܲܣܝܵܐܝܼܬܼ.", ":ܘܲܒܼܡܸܨܥܵܝܵܐ ܒܲܪ ܓܸܢܣܲܢ", "ܚܵܙܝܹܢܲܢ ܨܲܠܡܵܐ ܕܫܘܼܒܼܚܹܗ.", ":ܘܥܲܠ ܗܵܕܹܐ ܓܒܝܗܝ ܘܲܥܡܲܪ ܒܹܗ", "ܕܟܸܣܝܵܐ ܒܓܸܠܝܵܐ ܢܸܬܼܒܲܕܲܩ.", ":ܘܒܲܐܦܲܝ̈ ܬܲܪܥܵܐ ܕܟܲܣܝܘܼܬܹܗ", "ܢܸܣܓܘܿܕ ܠܲܟܼܝܵܢܹܗ ܟܲܣܝܵܐ.", ":ܥܲܒܼܕܹܗ ܡܵܪܵܐ ܥܲܠ ܒܿܝܼܬܹܗ", "ܘܫܲܠܝܼܛܵܐ ܥܲܠ ܩܸܢܝܵܢܵܘ̈ܗܝ.", ":ܘܲܫܥܒܸܕ ܠܹܗ ܪܵܘܡܵܐ ܘܥܘܼܡܩܵܐ", "ܡܠܝܼ̈ܠܹܐ ܘܚܵܪ̈ܫܹܐ ܫܲܘܝܵܐܝܼܬ.", ":ܒܹܗ ܐܸܬܚܲܕܲܬ ܬܘܼܩܵܢܵܐ", "ܕܨܲܠܡ̇ܢ ܕܐܲܫܚܸܬ ܒܲܚܛܝܼܬܼܵܐ.", ":ܘܫܸܠܡܲܬ̤ ܨܐܕܲܝܼܢ ܒܲܥܒܼܵܕܵܐ", "ܗ̇ܝ ܕܲܩ̣ܪܲܢ ܨܲܠܡܵܐ ܕܝܼܠܹܗ.", ":ܠܹܗ ܣܵܓܼܕܝܼܢ ܥܝܼܪܹ̈ܐ ܘܐ̄ܢܵܫ̈ܐ", "ܐܝܟ ܨܠܲܡܵܐ ܓܲܠܝܵܐ ܕܡܲܠܟܵܐ.", ":ܟܲܕ ܡܸܬܿܬܲܡܗܝܢ ܒܲܚܙܲܬܹܗ", "ܚܠܵܦ ܟܲܣܝܘܼܬܹܗ ܕܚܝܼܕܼܵܐ.", ":ܒܒܘܼܝܵܢܵܐ ܫܡܲܥ ܘܐܸܣܬܲܟܲܠ", "ܫܵܡܘܿܥܵܐ ܗܵܠܹܝܢ ܕܲܬܢܚܸ̇ܬܼ.", ":ܠܵܐ ܢܕܼܵܘܕܘܢܵܟ ܚܘܼܫܵܒܹ̈ܐ", "ܥܲܠ ܡܸܠܬܼܵܐ ܕܲܗܘ̤ܵܐ ܒܸܣܪܵܐ.", ":ܗܵܐ ܕܸܪܫܸ̇ܬܼ ܐܘܪܚܵܐ ܩܪ̈ܲܡܲܝܟ", ":ܬܵܐ ܪܕܝܼ ܒܵܬܲܪ ܦܸܬܼܓܡܲܝ̈", ":ܕܢܸܒܼܥܵܐ ܕܚܲܝܹ̈ܐ ܡܸܫܟܿܚ ܐܲܢ̄ܬ", "ܒܫܘܼܠܵܡ ܐܘܼܪܚܵܐ ܕܕܸܪܫܸܬ ܠܵܟ.", ":ܫܲܒܝܲܝ ܠܐܝܼܬܼܝܵܐ ܒܟܲܣܝܘܼܬܹܗ", "ܒܓܠܝܵܐ ܕܢܣܲܒܼ ܠܲܥܡܘܼܪܝܹܗ.", ":ܘܝܲܩܲܪ ܡܲܠܟܵܐ ܒܝܲܕ ܨܠܲܢܡܹܗ", ":ܕܡܲܠܟܵܐ ܒܨܠܡܹܗ ܡܸܬܼܝܲܩܲܪ", ":ܕܥܲܣܩܵܐ ܐܘܼܪܚܵܐ ܕܢܪܕܐ ܒܵܗ̇", "ܨܝܕ ܐܝܼܬܼܘܼܬܼܵܐ ܕܠܵܐ ܫܘܼܪܵܝ.", ":ܒܒܲܪܓܸܢܣܲܢ ܐܲܝܟ ܗܲܕܝܼܚܐ", ":ܕܲܪܲܫ ܠܲܢ ܐܘܼܪܚܵܐ ܕܟܣܝܘܼܬܼܵܐ", ":ܕܠܵܐ ܡܨܐ ܟܝܵܢܵܐ ܕܥܒܝܼ̈ܕܹܐ", "ܕܢܸܬܼܒܲܩܹܐ ܒܐܝܼܬܝܵܐ ܓܡܝܼܪܵܐ.", ":ܩܨܲܠܡܵܐ ܕܪܲܟܸܒܼ ܚܵܘܝܼ ܠܲܢ", "ܫܘܿܒܚܵܐ ܦܲܐܝܵܐ ܕܟܲܣܝܘܼܬܹܗ.", ":ܒܲܗܡܲܝܼܪܵܐ ܕܢܣ̇ܒܼ ܡܸܢܲܢ", "ܐܲܣܪܹܗ ܠܚܕܒܵܐ ܕܒܸܪ̈ܝܵܬܼܵܐ.", ":ܘܲܒܼܡܸܨܥܵܝܵܐ ܒܲܪ ܓܸܢܣܲܢ", "ܫܲܝܸܢ ܠܲܢ ܥܲܡ ܪܲܒܘܼܬܹܗ.", ":ܗܵܕܐ ܗ̄ܝ̣ ܥܸܠܬܼܵܐ ܕܡܹܐܬܝܼܬܹܗ", ":ܕܢܹܐܬܹܐ ܢܚܲܕܸܬ ܬܘܼܩܵܢܲܢ", ":ܘܢܹܐܣܘܿܪ ܫܲܝܢܵܐ ܕܐܬܪܦܝܼ", "ܒܡܨܥܝܘܼܬܹܗ ܕܪܫܝܼܬܲܢ.", ":ܠܒܘܼܝܵܐܵܐ ܕܝܼܠܲܢ ܪܲܟܸܒ", "ܢܵܘܣܵܐ ܕܒܸܣܪܵܐ ܘܲܥܡܲܪ ܒܹܗ.", ":ܕܢ̣ܣܓܘܿܕ ܒܹܝܬ ܩܘܼܕܫܵܐ ܕܠܲܒܲܪ", "ܠܗ̇ܘ ܕܲܟܼܣܹܐ ܒܲܩܕܘܫ ܩܘܼܕ̈ܫܹܐ.", "ܠܩܘܼܕܫܵܐ ܒܲܪܵܝܵܐ ܕܦܲܓܼܪܹܗ:", "ܒܥܲܝ̈ܢܹܐ ܕܒܸܣܪܵܐ ܚܵܙܝܹܢܲܢ.", ":ܘܠܲܩܕܘܿܫ ܩܘܼ̈ܕܫܹܐ ܕܟܲܣܝܘܼܬܹܗ", "ܒܙܵܘܥܹ̈ܐ ܕܢܲܦܫܵܐ ܪ̈ܘܼܚܵܢܹܐ.", ":ܒܦܪܣܵܐ ܕܦܲܓܼܪܹܗ ܕܐܵܕܼܵܡ", "ܟܠܹܝܢ ܥܸܠܝܹ̈ܐ ܘܬܲܚܵܬܹܝ̈ܐ.", ":ܘܠܲܝܬܼ ܫܘܼܠܛܵܢܵܐ ܠܲܥܒܼܝܼ̈ܕܹܐ", "ܕܢܸܚܙܘܿܢ ܩܘܼܕܫܵܐ ܕܐܝܼܬܘܼܬܼܵܐ.", ":ܗܵܐ ܕܪܝܼܫܵܐ ܐܘܼܪܚܵܐ ܠܝܲܚܹ̈ܐ", "ܬܵܘ ܚܸܪ̈ܚܹܵܐ ܘܲܪܕܵܘ ܒܵܗ̇.", ":ܘܠܵܐ ܬܸܬܲܩܠܘܿܢ ܒܲܫܒܝܼܵܠܐ", "ܕܦܘܠܵܓܼܵܐ ܕܪܸ̈ܥܝܵܢܲܝܟܘܿܢ.", ":ܒܬܵܘܕܝܼܬܼܵܐ ܕܥܲܠ ܐܝܼܬܘܼܬܼܵܐ", "ܠܵܐ ܢܸܚܠܘܿܛ ܒܵܗ̇ ܦܘܼܠܵܓܼܵܐ.", ":ܕܫܘܹܐ ܒܪܵܐ ܥܲܡ ܝܵܠܘܿܕܹܗ", ":ܠܵܐ ܢܬܲܚܬܝܼܘܗܝ ܠܲܡܚ̈ܝܼܠܵܬܼܵܐ", ":ܢܵܘܕܹܐ ܕܡܸܠܬܼܵܐ ܠܒܸܫ ܒܸܣܪܵܐ", "ܘܲܨܒܼܵܐ ܘܥܲܡܲܪ ܒܲܟܼܝܵܢܲܢ.", ":ܟܲܕܼ ܠܵܐ ܣܲܝܟܹܗ ܠܲܟܼܝܵܢܹܗ", "ܢܵܘܣܵܐ ܕܒܸܣܪܵܐ ܕܲܥܡ̣ܪ ܒܹܗ.", ":ܥܡ݂ܲܪ ܒܹܗ ܟܠܹܗ ܒܨܒܼܝܵܢܹܗ", "ܘܩܵܘܝܼ ܟܠܹܗ ܒܐܝܼܬܼܘܼܬܹܗ.", ":ܘܲܢܣܲܒܼ ܒܲܫܡܵܐ ܡܵܟܼܬܹ̈ܗ", "ܘܠܹܗ ܫܵܘܬܸܦ ܒܲܫܒܼܚܵܬܹ̈ܗ.", ":ܬܵܘ ܚܲܝܒܹ̈ܐ ܒܢܲܝ̈ ܐܵܕܼܵܡ", "ܢܸܦܪܘܿܠ ܩܘܼܒܵܠ ܛܲܝܒܘܼܬܼܵܐ.", ":ܠܛܵܒܼܵܐ ܕܫܵܘܬܸܦ ܠܲܟܼܝܵܢܲܢ", "ܒܲܫܒܼܚ̈ܝܵܬܼܵܐ ܕܪܲܒܘܼܬܹܗ.", ":ܐ̄ܚܪܹܢܵܐ ܕܝܼܠܹܗ ܟܲܕ ܕܝܼܠܹܗ"]}