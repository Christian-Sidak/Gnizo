{"title": "Nisibis 30", "subtitle": "Hymns on Nisibis", "syriacTitle": "ܦܰܢܩܺܝܬܳܐ ܕܡܰܕܪ̈ܳܫܶܐ ܕܰܢܨܺܝܒܺܝܢ ܕܣܺܝܡܺܝܢ ܠܛܽܘܒܳܢܳܐ ܡܳܪܝ̱ ܐܰܦܪܶܝܡ", "author": "Ephrem the Syrian", "text": ["ܘ ܒܰܪ ܩܳܠܶܗ", "ܘܰܐܝܟܰܢ ܕܰܚ̈ܛܶܐ ܒܶܪܝ̱ܡܰܐܕܰܬܓܡܰܪ ܫܰܠܚܳܝܗ̱ܝ", "ܠܥܽܘܪܳܐ ܕܠܳܐ ܙܳܕܶܩܕܰܗܘܼܳܐ ܚܠܺܝܛ ܒܗܶܝܢ", "ܗܳܟܰܢ ܫܠܼܰܚܘ̱ ܟܺܐܢ̈ܶܐܡܶܕܶܡ ܕܠܳܐ ܥܰܕܰܪ", "ܥܽܘܢܺܝܬܳܐ: ܫܽܘܒܚܳܐ ܠܡܳܪܽܘܬܳܟ", "ܡܽܘܫܶܐ ܘܕܳܢܺܝܐܶܝܠܡܗܺܝܪ̈ܶܐ ܘܚ̈ܰܟܺܝܡܶܐ", "ܝܰܘ̈ܢܶܐ ܕܶܐܬܥܪܰܡܒܰܝܢܳܬ ܚܘ̈ܰܘܳܬܳܐ", "ܚܰܕ ܐܶܬܪܕܺܝ ܒܡܶܨܪܶܝܢܐ̱ܚܪܺܢܳܐ ܒܓܰܘ ܒܳܒܶܠ", "ܫܒܼܰܩ ܚܰܕ ܕܚ̈ܰܠܳܫܶܐܐ̱ܚܪܺܢܳܐ ܕܟܰܠܕ̈ܳܝܶܐ", "ܚܶܟܡܬܳܐ ܕܒܰܟܝܳܢܳܐܫܰܘܬܶܦܘ̱ ܠܫܰܒܪܽܘܬܳܐ", "ܒܰܕܡܽܘܬ ܢܰܗܺܝܪܳܐܐ̱ܚܝܳܢܳܐ ܕܒ̈ܳܒܳܬܳܐ", "ܨܢܺܝܥܺܝܢ ܒܪܺܝܪܺܝܢ ܗ̱ܘܰܘܥܪܺܝܡܺܝܢ ܦܫܺܝܛܺܝܢ ܗ̱ܘܰܘ", "ܫܦܶܝܢ ܗ̱ܘܰܘ ܘܦܳܪܽܘܫܺܝܢܡܗܺܝܪܺܝܢ ܘܬܰܡܺܝܡܺܝܢ", "ܚܙܰܘ ܛܳܒܬܳܐ ܠܰܒܫܽܘܗ̇ܚܙܰܘ ܒܺܝܫܬܳܐ ܫܰܠܚܽܘܗ̇", "ܘܰܐܝܟ ܐ̱ܢܳܫܳܐ ܕܠܳܐ ܪܕܳܐܒܽܐܘܪܚܳܐ ܕܠܳܐ ܝܳܕܰܥ", "ܠܳܐ ܝܳܕܥܺܝܢ ܗ̱ܘܰܘ ܠܳܗ̇ܠܽܐܘܪܚܶܗ ܕܚܶܫܽܘܟܳܐ", "ܒܰܚܕܰܐ ܗ̱ܘ ܡܦܣܺܝܢ ܗ̱ܘܰܘܐܽܘܪܚܶܗ ܕܢܰܗܺܝܪܳܐ", "ܠܘܳܬ ܒܺܝܫܬܳܐ ܫܰܒܪ̈ܶܐܠܘܳܬ ܪܶܓܬܳܐ ܚܣ̈ܺܝܠܶܐ", "ܛ̈ܠܳܝܶܐ ܠܪܳܡܽܘܬܳܐܓܡܺܝܪ̈ܶܐ ܠܘܳܠܺܝܬܳܐ", "ܛܰܪ̈ܩܶܐ ܠܙܰܗܝܽܘܬܳܐܘܢܰܟ̈ܦܶܐ ܠܕܰܟܝܽܘܬܳܐ", "ܡܰܢܽܘ ܚܙܳܐ ܡܶܢ ܡܬܽܘܡܕܺܐܒ̈ܶܐ ܕܪ̈ܰܒܳܢܶܐ", "ܗܘܰܘ ܠܶܐܡܪ̈ܶܐ ܢܰܟ̈ܦܶܐܠܝܰܘ̈ܢܶܐ ܚ̈ܘܰܘܳܬܳܐ", "ܘܰܠܨܰܦܪܳܐ ܢ̈ܶܨܶܐܕܢܺܐܠܦܽܘܢ ܥܝ̈ܳܕܰܝܗܽܘܢ", "ܒܺܝܫܰܐ ܗ̱ܘ ܚܼܠܰܛ ܐܰܚܰܝ̈ܡܶܐܪܬܶܗ ܒܚܰܠܝܽܘܬܳܐ", "ܘܚܶܫܟܶܗ ܒܢܰܗܺܝܪܳܐܘܙܺܐܦܶܗ ܒܓܰܘ ܩܽܘܫܬܳܐ", "ܘܒܶܝܫܬܶܗ ܒܛܰܝܒܽܘܬܳܐܘܥܰܘܠܶܗ ܒܟܺܐܢܽܘܬܳܐ", "ܡܳܐܢ̈ܶܐ ܓܒܳܐ ܗܘܳܐ ܠܶܗܕܟܰܝ̈ܳܐ ܘܩܰܕܺܝ̈ܫܶܐ", "ܘܰܢܣܼܰܟ ܒܗܽܘܢ ܬܶܛܪܶܗܣܝܳܢܶܗ ܡܠܳܐ ܐܶܢܽܘܢ", "ܝܽܘܠܦܳܢ ܚܰܪ̈ܳܫܶܐܘܡܺܐܡܪܳܐ ܕܟܰܠܕ̈ܳܝܶܐ", "ܘܰܐܓܰܪ ܘܰܐܘܚܰܪ ܗ̱ܘܳܐܬܰܛܪܶܗ ܒܕܰܟܝܽܘܬܳܐ", "ܕܰܐܟܒܰܪ ܢܥܺܝܕ ܩܽܘܫܬܳܐܥܰܡܶܗ ܕܚܶܫܽܘܟܳܐ", "ܘܢܶܛܥܶܐ ܘܢܳܕܶܫ ܗ̱ܘܳܐܫܪܳܪܳܐ ܒܓܰܘ ܫܽܘܩܪܳܐ", "ܘܰܪܢܳܐ ܕܶܐܢ ܬܶܗܘܶܐܟܽܠܳܗ̇ ܕܝܽܘܬܪܳܢܳܐ ܗ̱ܝ", "ܟܰܕ ܗܼܺܝ ܕܚܽܘܣܪܳܢܳܐ ܗ̱ܝܕܰܗܘܼܳܐ ܡܕܺܝܠ ܬܶܛܪܶܐ", "ܣܝܳܢܳܐ ܕܝܽܘܠܦܳܢܶܗܒܦܽܘܡ̈ܶܐ ܒ̈ܢܰܝ ܩܽܘܫܬܳܐ", "ܘܰܪܢܳܐ ܕܶܐܢ ܗܼܽܘ ܕܡܰܪܕܽܘܫ̈ܦܰܝܳܐ ܘܰܫܕܰܘ ܬܶܛܪܶܐ", "ܕܰܢܣܰܟ ܒܗܽܘܢ ܚܰܪܡܳܐܠܳܐ ܡܶܫܟܚܳܐ ܕܠܰܓܡܳܪ", "ܠܳܐ ܢܦܽܘܫ ܒܗܽܘܢ ܛܰܥܡܳܐܘܗܰܘܦܳܐ ܕܝܽܘܠܦܳܢܶܗ", "ܗܳܟܰܢ ܢܟܶܠ ܛܰܘܶܫܡܳܐܢ̈ܶܐ ܕܬܶܫܡܶܫܬܳܐ", "ܕܡܶܟܽܝܠ ܕܶܐܬܛܰܘܰܫܘ̱ܠܳܐ ܡܨܶܝܢ ܕܢܶܬܕܰܟܽܘܢ", "ܕܢܶܦܣܽܘܩ ܣܒܰܪ ܥܰܡܳܐܕܠܳܐ ܢܚܽܘܪ ܠܦܽܘܢܳܝܳܐ", "ܘܰܒܗܼܶܬ ܒܬܰܪ̈ܬܰܝܗܶܝܢܡܳܐܢ̈ܶܐ ܕܒܰܟܝܳܢܳܐ", "ܠܳܐ ܐܶܬܡܨܺܝ ܛܰܘܶܫܕܡܳܪܗܽܘܢ ܬܒܰܥ ܐܶܢܽܘܢ", "ܕܗܳܝ ܦܶܣܬܳܐ ܕܺܐܝܕܳܐܐ̱ܬܳܬ ܕܰܟܝܰܬ ܐܶܢܽܘܢ", "ܟܬܳܒܳܗ̇ ܗ̱ܘܳܐ ܫܶܦܥܳܐܘܰܗܘܼܳܐ ܐܳܦ ܦܽܘܫܳܩܳܗ̇", "ܨܰܪܦܳܐ ܒܓܰܘ ܟܽܘܪܳܐܘܒܺܐܕܳܐ ܕܕܳܢܺܝܐܶܝܠ", "ܐܶܬܡܪܰܩܘ̱ ܘܶܐܬܕܰܟܺܝܘܘܰܫܦܼܰܪܘ̱ ܘܶܐܬܚܰܠܰܠܘ̱", "ܘܕܰܢܦܼܰܩܘ̱ ܒܫܺܝܛܽܘܬܳܐܦܢܰܘ ܥܰܠܘ̱ ܒܙܰܗܝܽܘܬܳܐ", "ܕܰܢܦܼܰܩܘ̱ ܒܓܽܘܕܳܦܳܐܐܶܬܚܡܶܠܘ̱ ܒܩܽܘܠܳܣܳܐ", "ܕܶܐܬܗܰܦܰܟܘ̱ ܒ̈ܢܰܝ ܛܽܘܥܝܰܝܘܫܰܒܚܽܘܗ̱ܝ ܠܡܳܪܶܐ ܟܽܠ", "ܡܳܐܢ̈ܶܐ ܕܒܰܟܝܳܢܳܐܐܰܟܣܽܘܗ̱ܝ ܕܠܳܐ ܟܝܳܢܳܐ", "ܡܳܐܢ̈ܶܐ ܕܚܺܐܪܽܘܬܳܐܐܰܟܣܽܘܗ̱ܝ ܒܨܶܒܝܳܢܳܐ", "ܡܳܐܢ̈ܶܐ ܡܠܰܘ ܩܽܘܫܬܳܐܘܰܐܣܪܰܚܘ̱ ܫܪܳܪܰܝܗܽܘܢ", "ܡܳܐܢ̈ܶܐ ܕܰܡܠܶܝܢ ܗ̱ܘܰܘ ܬܽܘܒܒܨܶܒܝܳܢܗܽܘܢ ܫܽܘܩܪܳܐ", "ܐܶܬܟܦܺܝܘ ܘܶܐܣܬܰܦܰܩܘ̱ܘܶܐܬܶܐܫܶܕܘ̱ ܘܶܐܣܬܰܪܰܩܘ̱", "ܒܺܝܫܳܐ ܠܐܺܝ ܕܢܰܬܼܩܶܢܘܡܶܕܪܺܝܫ ܕܢܰܡܠܶܐ ܐܶܢܽܘܢ", "ܡܽܘܫܶܐ ܥܣܰܪ ܙܰܒ̈ܢܺܝܢܟܦܳܐ ܐܶܢܽܘܢ ܒܓܰܘ ܡܶܨܪܶܝܢ", "ܘܰܐܘܣܶܦ ܐܳܦ ܕܳܢܺܝܐܶܝܠܟܦܳܐ ܐܶܢܽܘܢ ܒܓܰܘ ܒܳܒܶܠ", "ܡܳܪܰܢ ܬܼܒܰܪ ܐܶܢܽܘܢ ܘܥܽܘܪܳܐ ܥܼܒܰܕ ܐܶܢܽܘܢ", "ܡܳܐܢ̈ܶܐ ܒ̈ܢܰܝ ܩܽܘܫܬܳܐܩܛܺܝܪܳܐ ܡܠܳܐ ܐܶܢܽܘܢ", "ܘܗܼܶܢܽܘܢ ܠܗܽܘܢ ܣܰܦܶܩܘ̱ܘܰܚܠܳܦ ܡܶܪܬܳܐ ܕܶܐܫܰܕ", "ܚܽܘܒܳܐ ܚܰܠܝܳܐ ܘܩܽܘܫܬܳܐܗܼܶܢܽܘܢ ܒܗܽܘܢ ܢܣܼܰܟܘ ܬܽܘܒ", "ܚܢܰܢ ܕܶܝܢ ܕܦܳܪܽܘܩܰܢܫܪܳܪܶܗ ܢܣܼܰܟ ܘܰܡܠܳܢ", "ܡܳܐܢܳܐ ܟܦܳܐ ܢܰܦܫܶܗܘܶܐܬܶܐܫܰܕ ܒܨܶܒܝܳܢܶܗ", "ܘܰܗܼܦܰܟ ܡܠܳܐ ܥܽܘܒܶܗܬܶܛܪܳܐ ܘܚܶܪܝܳܢܳܐ", "ܒܪܺܝܟ ܐܰܢ̱ܬ ܥܳܒܽܘܕܰܢܕܰܗܘܰܝܬ ܓܳܒܽܘܠܰܢ", "ܡܳܐܢ̈ܶܐ ܕܬܰܪܥܺܝܬܳܐܥܒܰܕܬܳܢܝ̱ ܡܶܢ ܥܰܦܪܳܐ", "ܠܳܐ ܢܶܬܡܠܶܐ ܥܰܦܪܳܐܚܠܳܦ ܣܺܝܡܬܳܐ ܕܩܽܘܫܬܳܐ"], "lines": ["ܘ ܒܰܪ ܩܳܠܶܗ", "ܘܰܐܝܟܰܢ ܕܰܚ̈ܛܶܐ ܒܶܪܝ̱ܡܰܐܕܰܬܓܡܰܪ ܫܰܠܚܳܝܗ̱ܝ", "ܠܥܽܘܪܳܐ ܕܠܳܐ ܙܳܕܶܩܕܰܗܘܼܳܐ ܚܠܺܝܛ ܒܗܶܝܢ", "ܗܳܟܰܢ ܫܠܼܰܚܘ̱ ܟܺܐܢ̈ܶܐܡܶܕܶܡ ܕܠܳܐ ܥܰܕܰܪ", "ܥܽܘܢܺܝܬܳܐ: ܫܽܘܒܚܳܐ ܠܡܳܪܽܘܬܳܟ", "ܡܽܘܫܶܐ ܘܕܳܢܺܝܐܶܝܠܡܗܺܝܪ̈ܶܐ ܘܚ̈ܰܟܺܝܡܶܐ", "ܝܰܘ̈ܢܶܐ ܕܶܐܬܥܪܰܡܒܰܝܢܳܬ ܚܘ̈ܰܘܳܬܳܐ", "ܚܰܕ ܐܶܬܪܕܺܝ ܒܡܶܨܪܶܝܢܐ̱ܚܪܺܢܳܐ ܒܓܰܘ ܒܳܒܶܠ", "ܫܒܼܰܩ ܚܰܕ ܕܚ̈ܰܠܳܫܶܐܐ̱ܚܪܺܢܳܐ ܕܟܰܠܕ̈ܳܝܶܐ", "ܚܶܟܡܬܳܐ ܕܒܰܟܝܳܢܳܐܫܰܘܬܶܦܘ̱ ܠܫܰܒܪܽܘܬܳܐ", "ܒܰܕܡܽܘܬ ܢܰܗܺܝܪܳܐܐ̱ܚܝܳܢܳܐ ܕܒ̈ܳܒܳܬܳܐ", "ܨܢܺܝܥܺܝܢ ܒܪܺܝܪܺܝܢ ܗ̱ܘܰܘܥܪܺܝܡܺܝܢ ܦܫܺܝܛܺܝܢ ܗ̱ܘܰܘ", "ܫܦܶܝܢ ܗ̱ܘܰܘ ܘܦܳܪܽܘܫܺܝܢܡܗܺܝܪܺܝܢ ܘܬܰܡܺܝܡܺܝܢ", "ܚܙܰܘ ܛܳܒܬܳܐ ܠܰܒܫܽܘܗ̇ܚܙܰܘ ܒܺܝܫܬܳܐ ܫܰܠܚܽܘܗ̇", "ܘܰܐܝܟ ܐ̱ܢܳܫܳܐ ܕܠܳܐ ܪܕܳܐܒܽܐܘܪܚܳܐ ܕܠܳܐ ܝܳܕܰܥ", "ܠܳܐ ܝܳܕܥܺܝܢ ܗ̱ܘܰܘ ܠܳܗ̇ܠܽܐܘܪܚܶܗ ܕܚܶܫܽܘܟܳܐ", "ܒܰܚܕܰܐ ܗ̱ܘ ܡܦܣܺܝܢ ܗ̱ܘܰܘܐܽܘܪܚܶܗ ܕܢܰܗܺܝܪܳܐ", "ܠܘܳܬ ܒܺܝܫܬܳܐ ܫܰܒܪ̈ܶܐܠܘܳܬ ܪܶܓܬܳܐ ܚܣ̈ܺܝܠܶܐ", "ܛ̈ܠܳܝܶܐ ܠܪܳܡܽܘܬܳܐܓܡܺܝܪ̈ܶܐ ܠܘܳܠܺܝܬܳܐ", "ܛܰܪ̈ܩܶܐ ܠܙܰܗܝܽܘܬܳܐܘܢܰܟ̈ܦܶܐ ܠܕܰܟܝܽܘܬܳܐ", "ܡܰܢܽܘ ܚܙܳܐ ܡܶܢ ܡܬܽܘܡܕܺܐܒ̈ܶܐ ܕܪ̈ܰܒܳܢܶܐ", "ܗܘܰܘ ܠܶܐܡܪ̈ܶܐ ܢܰܟ̈ܦܶܐܠܝܰܘ̈ܢܶܐ ܚ̈ܘܰܘܳܬܳܐ", "ܘܰܠܨܰܦܪܳܐ ܢ̈ܶܨܶܐܕܢܺܐܠܦܽܘܢ ܥܝ̈ܳܕܰܝܗܽܘܢ", "ܒܺܝܫܰܐ ܗ̱ܘ ܚܼܠܰܛ ܐܰܚܰܝ̈ܡܶܐܪܬܶܗ ܒܚܰܠܝܽܘܬܳܐ", "ܘܚܶܫܟܶܗ ܒܢܰܗܺܝܪܳܐܘܙܺܐܦܶܗ ܒܓܰܘ ܩܽܘܫܬܳܐ", "ܘܒܶܝܫܬܶܗ ܒܛܰܝܒܽܘܬܳܐܘܥܰܘܠܶܗ ܒܟܺܐܢܽܘܬܳܐ", "ܡܳܐܢ̈ܶܐ ܓܒܳܐ ܗܘܳܐ ܠܶܗܕܟܰܝ̈ܳܐ ܘܩܰܕܺܝ̈ܫܶܐ", "ܘܰܢܣܼܰܟ ܒܗܽܘܢ ܬܶܛܪܶܗܣܝܳܢܶܗ ܡܠܳܐ ܐܶܢܽܘܢ", "ܝܽܘܠܦܳܢ ܚܰܪ̈ܳܫܶܐܘܡܺܐܡܪܳܐ ܕܟܰܠܕ̈ܳܝܶܐ", "ܘܰܐܓܰܪ ܘܰܐܘܚܰܪ ܗ̱ܘܳܐܬܰܛܪܶܗ ܒܕܰܟܝܽܘܬܳܐ", "ܕܰܐܟܒܰܪ ܢܥܺܝܕ ܩܽܘܫܬܳܐܥܰܡܶܗ ܕܚܶܫܽܘܟܳܐ", "ܘܢܶܛܥܶܐ ܘܢܳܕܶܫ ܗ̱ܘܳܐܫܪܳܪܳܐ ܒܓܰܘ ܫܽܘܩܪܳܐ", "ܘܰܪܢܳܐ ܕܶܐܢ ܬܶܗܘܶܐܟܽܠܳܗ̇ ܕܝܽܘܬܪܳܢܳܐ ܗ̱ܝ", "ܟܰܕ ܗܼܺܝ ܕܚܽܘܣܪܳܢܳܐ ܗ̱ܝܕܰܗܘܼܳܐ ܡܕܺܝܠ ܬܶܛܪܶܐ", "ܣܝܳܢܳܐ ܕܝܽܘܠܦܳܢܶܗܒܦܽܘܡ̈ܶܐ ܒ̈ܢܰܝ ܩܽܘܫܬܳܐ", "ܘܰܪܢܳܐ ܕܶܐܢ ܗܼܽܘ ܕܡܰܪܕܽܘܫ̈ܦܰܝܳܐ ܘܰܫܕܰܘ ܬܶܛܪܶܐ", "ܕܰܢܣܰܟ ܒܗܽܘܢ ܚܰܪܡܳܐܠܳܐ ܡܶܫܟܚܳܐ ܕܠܰܓܡܳܪ", "ܠܳܐ ܢܦܽܘܫ ܒܗܽܘܢ ܛܰܥܡܳܐܘܗܰܘܦܳܐ ܕܝܽܘܠܦܳܢܶܗ", "ܗܳܟܰܢ ܢܟܶܠ ܛܰܘܶܫܡܳܐܢ̈ܶܐ ܕܬܶܫܡܶܫܬܳܐ", "ܕܡܶܟܽܝܠ ܕܶܐܬܛܰܘܰܫܘ̱ܠܳܐ ܡܨܶܝܢ ܕܢܶܬܕܰܟܽܘܢ", "ܕܢܶܦܣܽܘܩ ܣܒܰܪ ܥܰܡܳܐܕܠܳܐ ܢܚܽܘܪ ܠܦܽܘܢܳܝܳܐ", "ܘܰܒܗܼܶܬ ܒܬܰܪ̈ܬܰܝܗܶܝܢܡܳܐܢ̈ܶܐ ܕܒܰܟܝܳܢܳܐ", "ܠܳܐ ܐܶܬܡܨܺܝ ܛܰܘܶܫܕܡܳܪܗܽܘܢ ܬܒܰܥ ܐܶܢܽܘܢ", "ܕܗܳܝ ܦܶܣܬܳܐ ܕܺܐܝܕܳܐܐ̱ܬܳܬ ܕܰܟܝܰܬ ܐܶܢܽܘܢ", "ܟܬܳܒܳܗ̇ ܗ̱ܘܳܐ ܫܶܦܥܳܐܘܰܗܘܼܳܐ ܐܳܦ ܦܽܘܫܳܩܳܗ̇", "ܨܰܪܦܳܐ ܒܓܰܘ ܟܽܘܪܳܐܘܒܺܐܕܳܐ ܕܕܳܢܺܝܐܶܝܠ", "ܐܶܬܡܪܰܩܘ̱ ܘܶܐܬܕܰܟܺܝܘܘܰܫܦܼܰܪܘ̱ ܘܶܐܬܚܰܠܰܠܘ̱", "ܘܕܰܢܦܼܰܩܘ̱ ܒܫܺܝܛܽܘܬܳܐܦܢܰܘ ܥܰܠܘ̱ ܒܙܰܗܝܽܘܬܳܐ", "ܕܰܢܦܼܰܩܘ̱ ܒܓܽܘܕܳܦܳܐܐܶܬܚܡܶܠܘ̱ ܒܩܽܘܠܳܣܳܐ", "ܕܶܐܬܗܰܦܰܟܘ̱ ܒ̈ܢܰܝ ܛܽܘܥܝܰܝܘܫܰܒܚܽܘܗ̱ܝ ܠܡܳܪܶܐ ܟܽܠ", "ܡܳܐܢ̈ܶܐ ܕܒܰܟܝܳܢܳܐܐܰܟܣܽܘܗ̱ܝ ܕܠܳܐ ܟܝܳܢܳܐ", "ܡܳܐܢ̈ܶܐ ܕܚܺܐܪܽܘܬܳܐܐܰܟܣܽܘܗ̱ܝ ܒܨܶܒܝܳܢܳܐ", "ܡܳܐܢ̈ܶܐ ܡܠܰܘ ܩܽܘܫܬܳܐܘܰܐܣܪܰܚܘ̱ ܫܪܳܪܰܝܗܽܘܢ", "ܡܳܐܢ̈ܶܐ ܕܰܡܠܶܝܢ ܗ̱ܘܰܘ ܬܽܘܒܒܨܶܒܝܳܢܗܽܘܢ ܫܽܘܩܪܳܐ", "ܐܶܬܟܦܺܝܘ ܘܶܐܣܬܰܦܰܩܘ̱ܘܶܐܬܶܐܫܶܕܘ̱ ܘܶܐܣܬܰܪܰܩܘ̱", "ܒܺܝܫܳܐ ܠܐܺܝ ܕܢܰܬܼܩܶܢܘܡܶܕܪܺܝܫ ܕܢܰܡܠܶܐ ܐܶܢܽܘܢ", "ܡܽܘܫܶܐ ܥܣܰܪ ܙܰܒ̈ܢܺܝܢܟܦܳܐ ܐܶܢܽܘܢ ܒܓܰܘ ܡܶܨܪܶܝܢ", "ܘܰܐܘܣܶܦ ܐܳܦ ܕܳܢܺܝܐܶܝܠܟܦܳܐ ܐܶܢܽܘܢ ܒܓܰܘ ܒܳܒܶܠ", "ܡܳܪܰܢ ܬܼܒܰܪ ܐܶܢܽܘܢ ܘܥܽܘܪܳܐ ܥܼܒܰܕ ܐܶܢܽܘܢ", "ܡܳܐܢ̈ܶܐ ܒ̈ܢܰܝ ܩܽܘܫܬܳܐܩܛܺܝܪܳܐ ܡܠܳܐ ܐܶܢܽܘܢ", "ܘܗܼܶܢܽܘܢ ܠܗܽܘܢ ܣܰܦܶܩܘ̱ܘܰܚܠܳܦ ܡܶܪܬܳܐ ܕܶܐܫܰܕ", "ܚܽܘܒܳܐ ܚܰܠܝܳܐ ܘܩܽܘܫܬܳܐܗܼܶܢܽܘܢ ܒܗܽܘܢ ܢܣܼܰܟܘ ܬܽܘܒ", "ܚܢܰܢ ܕܶܝܢ ܕܦܳܪܽܘܩܰܢܫܪܳܪܶܗ ܢܣܼܰܟ ܘܰܡܠܳܢ", "ܡܳܐܢܳܐ ܟܦܳܐ ܢܰܦܫܶܗܘܶܐܬܶܐܫܰܕ ܒܨܶܒܝܳܢܶܗ", "ܘܰܗܼܦܰܟ ܡܠܳܐ ܥܽܘܒܶܗܬܶܛܪܳܐ ܘܚܶܪܝܳܢܳܐ", "ܒܪܺܝܟ ܐܰܢ̱ܬ ܥܳܒܽܘܕܰܢܕܰܗܘܰܝܬ ܓܳܒܽܘܠܰܢ", "ܡܳܐܢ̈ܶܐ ܕܬܰܪܥܺܝܬܳܐܥܒܰܕܬܳܢܝ̱ ܡܶܢ ܥܰܦܪܳܐ", "ܠܳܐ ܢܶܬܡܠܶܐ ܥܰܦܪܳܐܚܠܳܦ ܣܺܝܡܬܳܐ ܕܩܽܘܫܬܳܐ"]}