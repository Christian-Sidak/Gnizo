{"title": "Nisibis 32", "subtitle": "Hymns on Nisibis", "syriacTitle": "ܦܰܢܩܺܝܬܳܐ ܕܡܰܕܪ̈ܳܫܶܐ ܕܰܢܨܺܝܒܺܝܢ ܕܣܺܝܡܺܝܢ ܠܛܽܘܒܳܢܳܐ ܡܳܪܝ̱ ܐܰܦܪܶܝܡ", "author": "Ephrem the Syrian", "text": ["ܒܰܪ ܩܳܠܶܗ", "ܪܳܦܩܳܐ ܚܳܬܶܗ ܕܠܳܒܳܢܠܳܐ ܕܳܡܝܳܐ ܗܘܳܬ ܠܶܗ", "ܠܗܳܝ ܚܶܟܡܬܳܐ ܫܦܺܝܬܳܐܠܗܰܘ ܨܶܢܥܬܳܐ ܣܢܺܝܬܳܐ", "ܒܕܺܝܠܶܗ ܚܝܳܬ ܪܳܦܩܳܐܒܕܺܝܠܳܗ̇ ܐܶܒܰܕ ܠܳܒܳܢ", "ܥܽܘܢܺܝܬܳܐ: ܬܶܫܒ̈ܚܳܢ ܠܝܳܕܰܥ ܟܽܠ", "ܫܦܺܝܬܳܐ ܕܢܶܩܦܰܬ ܠܶܗܠܣܳܒܳܐ ܕܕܰܒܪܳܗ̇ ܗ̱ܘܳܐ", "ܪܳܡܳܐ ܚܼܙܳܐ ܕܠܰܐܒܪܳܡܣܰܓܺܝ ܥܗܺܝܕܬܳܐ ܗܘܳܬ", "ܫܰܕܰܪ ܡܼܟܰܪ ܕܰܒܪܳܗ̇ܘܰܐܥܠܳܗ̇ ܠܝܽܘܪܬܳܢܶܗ", "ܚܶܛܬܳܐ ܡܶܢ ܒܶܝܬ ܟܽܘ̈ܒܶܐܢܶܦܩܰܬ ܘܙܺܝ̈ܙܳܢܶܐ", "ܘܡܶܢ ܐܰܘܨܪܳܐ ܕܚ̈ܰܢܦܶܐ ܠܗܰܘ ܡܰܥܡܪܳܐ ܕܟܺܐܢ̈ܶܐ", "ܐܰܘ", "ܪܰܒܗܽܘܢ ܟܣܶܐ ܘܰܨܢܺܝܥܘܺܝܠܶܦܘ̱ ܐܘܡܳܢܘܬܶܗ", "ܘܕܰܡܺܝܘ̱ ܒܨ̈ܶܢܥܳܬܶܗܕܰܠܐܺܝ ܒܗܽܘܢ ܣܰܓܺܝ", "ܕܢܶܗܘܽܘܢ ܒ̈ܢܰܝ ܓܰܒܶܗܡܳܐܢܰܘ̈ܗ̱ܝ ܘܬܰܠܡ̈ܺܝܕܰܘܗ̱ܝ", "ܡܶܢ ܕܺܝܠܗܽܘܢ ܡܨܶܝܢܗ̱ܘܰܘ ܠܰܡܚܳܪ ܒܗܳܝ ܕܺܝܠܶܗ", "ܕܰܐܝܟܰܢ ܕܳܐܦ ܠܶܝܳܐܠܳܐ ܕܳܡܝܳܐ ܠܪܳܚܶܝܠ", "ܗܳܟܰܢ ܐܳܦ ܠܳܐ ܦܬܰܟܪܳܐܕܳܡܶܐ ܠܰܐܠܳܗܳܐ", "ܘܶܐܢܗܽܘ ܕܳܐܦ ܚܳܬܳܐܠܳܐ ܕܳܡܝܳܐ ܠܚܳܬܳܗ̇", "ܟܰܕ ܒܰܪ̱ܬ ܟܝܳܢܳܗ̇ ܗܺܝܟܡܳܐ ܟܺܝܬ ܢܽܘܟܪܳܝܳܐ", "ܛܽܘܥܝܰܝ ܠܰܐܠܳܗܳܐܕܶܐܬܟܰܢܝܰܬ ܒܰܫܡܶܗ", "ܘܝܰܥܩܽܘܒ ܐܳܦܶܢ ܢܰܟܠܽܘܗ̱ܝܐܶܬܪܡܺܝ ܩܢܳܗ̇ ܟܺܐܢܳܐ", "ܠܰܐܪܥܳܐ ܕܰܐܓܥܶܠܘ̱ ܠܶܗܙܰܪܥܶܗ ܫܕܳܐ ܒܓܰܘܳܗ̇", "ܕܠܳܐ ܢܦܽܘܫ ܗ̱ܘܳܐ ܙܰܪܥܶܗܒܰܐܬܪܳܐ ܕܙܺܝ̈ܙܳܢܶܐ", "ܩܽܘܫܬܰܐ ܗ̱ܘ ܕܠܳܐ ܡܶܡܬܽܘܡܐܶܬܪܡܺܝ ܕܢܶܩܰܦ ܗ̱ܘܳܐ", "ܫܪܳܪܶܗ ܠܚܰܢܦܽܘܬܳܐܘܩܽܘܕܫܶܗ ܠܛܰܡܐܽܘܬܳܐ", "ܘܢܰܚܬܶܗ ܠܨܳܐܽܘܬܳܐܘܶܐܣܛܶܗ ܠܦܽܘܠܦܳܠܳܐ", "ܪܳܦܩܳܐ ܠܽܐܘܡܢܽܘܬܶܗܠܩܽܘܒܠܶܗ ܠܒܶܫܬܳܗ̇ ܗܘܳܬ", "ܘܰܒܨܶܢܥܬܶܗ ܥܰܡܶܗܢܶܦܠܰܬ ܒܰܐܓܽܘܢܳܐ", "ܒܙܰܝܢܳܐ ܕܰܚܫܼܰܠ ܗܶܦܟܰܬܠܶܒܫܰܬ ܘܚܰܝܶܒܬܶܗ", "ܘܟܰܕ ܛܳܒ ܗ̱ܽܘ ܥܺܣܽܘܐܺܝܬܰܘܗ̱ܝ ܒܪܳܗ̇ ܒܽܘܟܪܳܗ̇", "ܝܶܕܥܰܬ ܕܢܽܘܟܪܳܝ ܗ̱ܽܘܠܙܰܪܥܳܐ ܕܫܰܪ̈ܺܝܪܶܐ", "ܘܟܶܐܡܰܬ ܠܚܳܪܳܢ ܗ̱ܽܘܡܰܚܝܳܢ ܒܕܽܘܒܳܪ̈ܰܘܗ̱ܝ", "ܪܰܒܗܽܘܢ ܕܚܶܪ̈ܢܳܝܶܐܫܪܳܐ ܗ̱ܘܳܐ ܒܓܰܘ ܥܺܣܽܘ", "ܐܶܨܛܰܢܥܰܬ ܪܳܦܩܳܐܙܟܳܬܶܗ ܠܗܰܘ ܕܰܐܠܶܦ", "ܕܡܶܕܶܡ ܚܠܳܦ ܡܶܕܶܡܢܶܥܒܕܽܘܢ ܒ̈ܢܰܝ ܐ̱ܢܳܫܳܐ", "ܘܰܩܪܳܬ ܠܬܰܡܺܝܡܳܐܘܢܶܟܠܰܬ ܘܶܐܠܒܶܫܬܶܗ", "ܡܰܫ̈ܟܶܐ ܒ̈ܢܰܝ ܪܳܙܶܗܕܺܝܠܶܗ ܕܣܳܛܳܢܳܐ", "ܕܰܒܟܽܠܗܶܝܢ ܕܺܝܠܶܗܢܶܙܕܟܶܐ ܓܡܺܝܪܳܐܺܝܬ", "ܘܢܶܟܠܰܬ ܘܚܰܠܶܨܬܶܗܓܰܙܳܐ ܕܒܽܘܪ̈ܟܳܬܳܐ", "ܘܒܶܥܪܰܬ ܘܣܰܦܶܩܬܶܗܕܠܳܐ ܢܶܫܬܼܒܶܩ ܗܰܘܦܳܐ", "ܠܰܒܪܳܗ̇ ܕܣܶܡܳܠܳܐܕܰܬܣܰܪܩܺܝܘܗ̱ܝ ܓܰܒܶܗ", "ܘܰܐܝܟܰܢ ܕܣܰܪܶܩܬܶܗܡܶܢܗܶܝܢ ܕܒܽܘܪ̈ܟܳܬܳܐ", "ܫܰܕܪܰܬ ܠܬܰܡܺܝܡܳܐܡܳܐܢܳܐ ܕܫܰܦܝܽܘܬܳܐ", "ܘܰܢܚܼܶܬ ܚ̇ܳܠܶܨ ܬܽܘܒܕܰܢܡܰܣܟܢܶܝܗ̇ ܠܚܳܪܳܢ", "ܙܟܳܬܶܗ ܠܥܶܠ ܘܰܠܬܰܚܬܪܳܦܩܳܐ ܠܢܳܟܽܘܠܳܐ", "ܒܢܶܟܠܶܗ ܢܟܰܠܬܶܗ ܗܘܳܬܙܟܳܬܶܗ ܒܒܽܘܪ̈ܟܳܬܳܐ", "ܙܟܳܬܶܗ ܒܰܫܒܳܬܳܐܕܰܐܝܬܺܝ ܠܬܽܘܠܡܳܕܶܗ", "ܘܫܰܕܪܰܬ ܠܨܰܝܕܳܐܘܰܐܓܰܪ ܘܕܳܨ ܐܶܢܶܝܢ", "ܠܬܰܪ̈ܬܶܝܢ ܛܰܠܝ̈ܳܬܳܐܛܽܘܦܣܳܐ ܕܰܟܢܽܘܫ̈ܳܬܳܐ", "ܕܚܳܫܚܳܐ ܗ̱ܝ ܠܬܰܪ̈ܬܰܝܗܶܝܢܗܳܝ ܡܰܓܪܰܬ ܪܽܘܚܳܐ"], "lines": ["ܒܰܪ ܩܳܠܶܗ", "ܪܳܦܩܳܐ ܚܳܬܶܗ ܕܠܳܒܳܢܠܳܐ ܕܳܡܝܳܐ ܗܘܳܬ ܠܶܗ", "ܠܗܳܝ ܚܶܟܡܬܳܐ ܫܦܺܝܬܳܐܠܗܰܘ ܨܶܢܥܬܳܐ ܣܢܺܝܬܳܐ", "ܒܕܺܝܠܶܗ ܚܝܳܬ ܪܳܦܩܳܐܒܕܺܝܠܳܗ̇ ܐܶܒܰܕ ܠܳܒܳܢ", "ܥܽܘܢܺܝܬܳܐ: ܬܶܫܒ̈ܚܳܢ ܠܝܳܕܰܥ ܟܽܠ", "ܫܦܺܝܬܳܐ ܕܢܶܩܦܰܬ ܠܶܗܠܣܳܒܳܐ ܕܕܰܒܪܳܗ̇ ܗ̱ܘܳܐ", "ܪܳܡܳܐ ܚܼܙܳܐ ܕܠܰܐܒܪܳܡܣܰܓܺܝ ܥܗܺܝܕܬܳܐ ܗܘܳܬ", "ܫܰܕܰܪ ܡܼܟܰܪ ܕܰܒܪܳܗ̇ܘܰܐܥܠܳܗ̇ ܠܝܽܘܪܬܳܢܶܗ", "ܚܶܛܬܳܐ ܡܶܢ ܒܶܝܬ ܟܽܘ̈ܒܶܐܢܶܦܩܰܬ ܘܙܺܝ̈ܙܳܢܶܐ", "ܘܡܶܢ ܐܰܘܨܪܳܐ ܕܚ̈ܰܢܦܶܐ ܠܗܰܘ ܡܰܥܡܪܳܐ ܕܟܺܐܢ̈ܶܐ", "ܐܰܘ", "ܪܰܒܗܽܘܢ ܟܣܶܐ ܘܰܨܢܺܝܥܘܺܝܠܶܦܘ̱ ܐܘܡܳܢܘܬܶܗ", "ܘܕܰܡܺܝܘ̱ ܒܨ̈ܶܢܥܳܬܶܗܕܰܠܐܺܝ ܒܗܽܘܢ ܣܰܓܺܝ", "ܕܢܶܗܘܽܘܢ ܒ̈ܢܰܝ ܓܰܒܶܗܡܳܐܢܰܘ̈ܗ̱ܝ ܘܬܰܠܡ̈ܺܝܕܰܘܗ̱ܝ", "ܡܶܢ ܕܺܝܠܗܽܘܢ ܡܨܶܝܢܗ̱ܘܰܘ ܠܰܡܚܳܪ ܒܗܳܝ ܕܺܝܠܶܗ", "ܕܰܐܝܟܰܢ ܕܳܐܦ ܠܶܝܳܐܠܳܐ ܕܳܡܝܳܐ ܠܪܳܚܶܝܠ", "ܗܳܟܰܢ ܐܳܦ ܠܳܐ ܦܬܰܟܪܳܐܕܳܡܶܐ ܠܰܐܠܳܗܳܐ", "ܘܶܐܢܗܽܘ ܕܳܐܦ ܚܳܬܳܐܠܳܐ ܕܳܡܝܳܐ ܠܚܳܬܳܗ̇", "ܟܰܕ ܒܰܪ̱ܬ ܟܝܳܢܳܗ̇ ܗܺܝܟܡܳܐ ܟܺܝܬ ܢܽܘܟܪܳܝܳܐ", "ܛܽܘܥܝܰܝ ܠܰܐܠܳܗܳܐܕܶܐܬܟܰܢܝܰܬ ܒܰܫܡܶܗ", "ܘܝܰܥܩܽܘܒ ܐܳܦܶܢ ܢܰܟܠܽܘܗ̱ܝܐܶܬܪܡܺܝ ܩܢܳܗ̇ ܟܺܐܢܳܐ", "ܠܰܐܪܥܳܐ ܕܰܐܓܥܶܠܘ̱ ܠܶܗܙܰܪܥܶܗ ܫܕܳܐ ܒܓܰܘܳܗ̇", "ܕܠܳܐ ܢܦܽܘܫ ܗ̱ܘܳܐ ܙܰܪܥܶܗܒܰܐܬܪܳܐ ܕܙܺܝ̈ܙܳܢܶܐ", "ܩܽܘܫܬܰܐ ܗ̱ܘ ܕܠܳܐ ܡܶܡܬܽܘܡܐܶܬܪܡܺܝ ܕܢܶܩܰܦ ܗ̱ܘܳܐ", "ܫܪܳܪܶܗ ܠܚܰܢܦܽܘܬܳܐܘܩܽܘܕܫܶܗ ܠܛܰܡܐܽܘܬܳܐ", "ܘܢܰܚܬܶܗ ܠܨܳܐܽܘܬܳܐܘܶܐܣܛܶܗ ܠܦܽܘܠܦܳܠܳܐ", "ܪܳܦܩܳܐ ܠܽܐܘܡܢܽܘܬܶܗܠܩܽܘܒܠܶܗ ܠܒܶܫܬܳܗ̇ ܗܘܳܬ", "ܘܰܒܨܶܢܥܬܶܗ ܥܰܡܶܗܢܶܦܠܰܬ ܒܰܐܓܽܘܢܳܐ", "ܒܙܰܝܢܳܐ ܕܰܚܫܼܰܠ ܗܶܦܟܰܬܠܶܒܫܰܬ ܘܚܰܝܶܒܬܶܗ", "ܘܟܰܕ ܛܳܒ ܗ̱ܽܘ ܥܺܣܽܘܐܺܝܬܰܘܗ̱ܝ ܒܪܳܗ̇ ܒܽܘܟܪܳܗ̇", "ܝܶܕܥܰܬ ܕܢܽܘܟܪܳܝ ܗ̱ܽܘܠܙܰܪܥܳܐ ܕܫܰܪ̈ܺܝܪܶܐ", "ܘܟܶܐܡܰܬ ܠܚܳܪܳܢ ܗ̱ܽܘܡܰܚܝܳܢ ܒܕܽܘܒܳܪ̈ܰܘܗ̱ܝ", "ܪܰܒܗܽܘܢ ܕܚܶܪ̈ܢܳܝܶܐܫܪܳܐ ܗ̱ܘܳܐ ܒܓܰܘ ܥܺܣܽܘ", "ܐܶܨܛܰܢܥܰܬ ܪܳܦܩܳܐܙܟܳܬܶܗ ܠܗܰܘ ܕܰܐܠܶܦ", "ܕܡܶܕܶܡ ܚܠܳܦ ܡܶܕܶܡܢܶܥܒܕܽܘܢ ܒ̈ܢܰܝ ܐ̱ܢܳܫܳܐ", "ܘܰܩܪܳܬ ܠܬܰܡܺܝܡܳܐܘܢܶܟܠܰܬ ܘܶܐܠܒܶܫܬܶܗ", "ܡܰܫ̈ܟܶܐ ܒ̈ܢܰܝ ܪܳܙܶܗܕܺܝܠܶܗ ܕܣܳܛܳܢܳܐ", "ܕܰܒܟܽܠܗܶܝܢ ܕܺܝܠܶܗܢܶܙܕܟܶܐ ܓܡܺܝܪܳܐܺܝܬ", "ܘܢܶܟܠܰܬ ܘܚܰܠܶܨܬܶܗܓܰܙܳܐ ܕܒܽܘܪ̈ܟܳܬܳܐ", "ܘܒܶܥܪܰܬ ܘܣܰܦܶܩܬܶܗܕܠܳܐ ܢܶܫܬܼܒܶܩ ܗܰܘܦܳܐ", "ܠܰܒܪܳܗ̇ ܕܣܶܡܳܠܳܐܕܰܬܣܰܪܩܺܝܘܗ̱ܝ ܓܰܒܶܗ", "ܘܰܐܝܟܰܢ ܕܣܰܪܶܩܬܶܗܡܶܢܗܶܝܢ ܕܒܽܘܪ̈ܟܳܬܳܐ", "ܫܰܕܪܰܬ ܠܬܰܡܺܝܡܳܐܡܳܐܢܳܐ ܕܫܰܦܝܽܘܬܳܐ", "ܘܰܢܚܼܶܬ ܚ̇ܳܠܶܨ ܬܽܘܒܕܰܢܡܰܣܟܢܶܝܗ̇ ܠܚܳܪܳܢ", "ܙܟܳܬܶܗ ܠܥܶܠ ܘܰܠܬܰܚܬܪܳܦܩܳܐ ܠܢܳܟܽܘܠܳܐ", "ܒܢܶܟܠܶܗ ܢܟܰܠܬܶܗ ܗܘܳܬܙܟܳܬܶܗ ܒܒܽܘܪ̈ܟܳܬܳܐ", "ܙܟܳܬܶܗ ܒܰܫܒܳܬܳܐܕܰܐܝܬܺܝ ܠܬܽܘܠܡܳܕܶܗ", "ܘܫܰܕܪܰܬ ܠܨܰܝܕܳܐܘܰܐܓܰܪ ܘܕܳܨ ܐܶܢܶܝܢ", "ܠܬܰܪ̈ܬܶܝܢ ܛܰܠܝ̈ܳܬܳܐܛܽܘܦܣܳܐ ܕܰܟܢܽܘܫ̈ܳܬܳܐ", "ܕܚܳܫܚܳܐ ܗ̱ܝ ܠܬܰܪ̈ܬܰܝܗܶܝܢܗܳܝ ܡܰܓܪܰܬ ܪܽܘܚܳܐ"]}