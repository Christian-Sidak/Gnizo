{"title": "On Palm Sunday", "subtitle": "The Homilies of Mar Narsai", "syriacTitle": "ܕܐܘܫܥ̈ܢܐ", "author": "Narsai", "text": ["܀ ܡܐܡܪܐ: ܟܐ܀ ܕܐܘܫܥ̈ܢܐ܀", "ܕܝܼܠܹܗ ܟܲܕܼ ܕܝܼܠܹܗ ܡܹܐܡܪܵܐ ܕܥܸܣܪܝܼܢ ܘܚܲܕܼ ܘܠܵܚܸ̇ܡ ܠܐܘܿܫܲܥ̈ܢܹܐ܀", "ܥܘܼܢܵܝܵܐ܀", "ܒܪܵܐ ܕܐܸܬܼܩܲܠܲܣ ܡ̣ܢ ܦܘܼܡ ܝܲܠܘܼܕܹ̈ܐ ܚܲܝܸܠ ܠܕܠܲܢ ܕܲܢܩܲܒܿܠܵܟ ܒܐܘܿܫܲܥܢܹ̈ܐ܀", "ܐܲܚܲܝ̈ ܀", ":ܨܡܚܵܐ ܫܒܼܝܼܚܵܐ ܕܡ̣ܢ ܐܲܒܼܵܐ", ":ܒܪܵܐ ܕܠܵܐ ܛܠܹܐ ܡ̣ܢ ܝܵܠܘܿܕܹܗ", ":ܡܸܠܬܹܗ ܕܐܲܒܼܵܐ ܡܬܡܘܿܡܵܝܵܐ", "ܕܐܝܵܬܼܘܗܝ ܡܡܬܩܡ ܥܲܡ ܐܒܼܘܼܗܝ.", ":ܕܢ̣ܚ ܐܝܟ ܫܸܡܫܵܐ ܒܐܢܫܘܬܿܢ", "ܘܲܡܠܹܐ ܥܵܠܡܵܐ ܡ̣ܢ ܫܘܼܒܼܚܹܗ.", ":ܘܲܛܠܸܩ ܘܐܵܘܦܝܼ ܚܸܫܘܟܼܵܐ", "ܡ̣ܢ ܙܲܠܝܼܩܹ̈ܐ ܕܬܸܫܒܿܘܿܚܬܹܗ.", ":ܘܟܲܕ ܠܵܐ ܡܲܨܝܵܐ ܗ̄ܘ̣ܵܬܼ ܕܬܸܚܙܝܘܗܝ", "ܥܲܝܢܵܐ ܘܲܬܼܚܘܪ ܒܟܝܼܵܢܹܗ.", ":ܒܪܹܫܝܵܬܐ ܕܲܠܒܸܫ ܡܸܢܲܢ", "ܚܲܦܝܼ ܙܝܼܘܵܐ ܕܪܲܒܿܘܼܬܹܗ.", ":ܫܘܼܒܚܹܗ ܚܵܘܝܼ ܠܲܥܒܼܝܼ̈ܕܹܐ", "ܠܵܐ ܗ̄ܘ̣ܵܐ ܟܝܵܢܵܐ ܕܟܣܝܘܼܬܹܗ.", ":ܘܚܹܝܠ ܡܵܪܘܬܹܗ ܐܵܘܕܲܥ ܠܲܢ", "ܠܵܐ ܗ̄ܘ̣ܵܐ ܣܵܟܼܵܐ ܕܐܝܼܬܼܘܼܬܹܗ.", ":ܢܲܚܬܐ ܕܦܲܓܼܪܢ ܠܒܸܫ ܚܘܼܒܹܿܗ", "ܡܸܠܬܹܗ ܕܐܲܒܼܵܐ ܘܥܲܡ݂ܲܪ ܒܗ.", ":ܘܬܲܪܓܼܵܡ ܒܐܝܼܕܹܗ ܠܲܡܠܝܼ̈ܠܹܐ", "ܚܹܝܠ ܒܘܼܕܵܩܵܐ ܕܚܟܼܡ̈ܬܗ.", ":ܟܢܵܪܵܐ ܕܒܸܣܪܵܐ ܠܲܠܝܐ", "ܪܟܸܿܒ ܚܘܼܒܹܿܗ ܠܓܸܠܝܵܢܹܗ.", ":ܕܲܢܚܲܕܹܐ ܒܲܙܡܝܼܪ̈ܵܬܗ", "ܠܪ̈ܘܼܚܵܢܹܐ ܘܠܦܓܼܪܵܢܐ.", ":ܒܡܸܢܝ̈ ܦܲܓܼܪܐ ܡܵܝܘܿܬܼܵܐ", "ܢܩ̣ܫ ܨܒܼܝܵܢܵܐ ܕܟܲܣܝܘܼܬܹܗ.", ":ܘܲܬܼܗܲܪܘ ܐܢ̈ܫܐ ܘܡܠܐܟܼ̈ܐ", "ܒܲܝܕܼ ܚܲܠܝܘܼܬܼܵܐ ܕܩܝܼܢ̈ܬܹܗ.", ":ܒܲܨܠܸܡ ܨܲܠܡܵܐ ܕܐܝܼܬܼܘܼܬܹܗ", "ܝܲܩܪܹܗ ܡ̣ܢ ܟܠ ܒܝܲܕܼ ܚܘܼܒܹܿܗ.", ":ܘܒܼܐܝܕܹܿܗ ܐܲܦܨܲܚ ܠܲܒܼܪܝܼܵܬܐ", "ܟܲܕܼܡܝܪܐ ܗ̣ܘܵܬܼ ܒܲܚܛܝܵܬܐ.", ":ܒܵܥܵܘ̣ܠܵܐ ܕܐܹܢ̈ܫܐ ܐܬܿܕܠܚ", "ܫܲܝܼܢܵܐ ܕܟܼܠܵܗ̇ ܥܵܡܲܪܬܐ.", ":ܘܲܫܪ̣ܵܐ ܫܘܼܒܼܚܹܗ ܒܒܲܪܢܵܫܵܐ", "ܕܲܢܫܲܝܸܢ ܒܹܗ ܒܸܪ̈ܝܵܬܐ.", ":ܐܪܵܙܵܐ ܟܲܣܝܵܐ ܕܕܼܘܼܡܪܵܐ", "ܐܸܬ̣ܵܐ ܠܓܸܠܝܵܐ ܒܲܚܢܵܢܹܗ.", ":ܗܘ̇ ܕܠܲܚܙܵܬܹܗ ܐܸܬܼܪܓܪܓܘ", "ܫܡܝܢ̈ܐ ܘܐܪ̈ܥܢܝܐ.", ":ܣܸܦܪ̈ܐ ܫܪܪܐ ܒܡܹܐ ܬܼܝܼܬܹܗ", "ܕܐܲܠܸܦܘ ܠܲܢ ܕܲܥܬܼܝܼܕܼ ܕܢܹܐܬܵܐ.", ":ܘܫܲܡܠܝܼ ܘܲܓܼܡ݂ܲܪ ܡܠܝ̈ܗܘܿܢ", "ܕܲܢܒܼ̈ܝܐ ܕܐܲܟܼܪܸܙܘ ܐ̄ܪ̈ܵܙܘܗܝ.", ":ܗܘ̤ܵܬܼ ܒܲܥܒܼܵܐ ܗܵܝ̇ ܕܡ̣ܠܟ", "ܘܡ̣ܢ ܙܲܪܥܹܗ ܕܕܼܵܘܝܼܕܼ ܐܸܬܼܓܠܝܼ.", ":ܐܲܝܟ ܕܐܸܬܼܡܲܠܲܠܘ ܩܕܼܵܡ ܕܵܪܹ̈ܐ", "ܒܦܘܼܡܵܐ ܕܟܼܠܗܘܿܢ ܩܲܕܿܝܫܼܵܘ̈ܗܝ.", ":ܒܝܲܠܕܗ ܚܲܪܪܢ ܡ̣ܢ ܛܘܥܝܲܝ", "ܘܩܲܕܼܫܲܢ ܒܐ̄ܪܵܙܹܐ ܕܲܥܡܵܕܹܗ.", ":ܘܨܵܪ ܠܲܢ ܛܘܼܦ̣ܣܵܐ ܕܕܵܟܝܼܘܼܵܬܐ", "ܒܨܵܘܡܹܗ ܙܲܗܝܵܐ ܘܩܲܕܲܝܼܫܵܐ.", ":ܘܕܲܚܙ̣ܵܐ ܕܲܟܼܡܵܐ ܐܸܫܬܲܩܲܠܘ", "ܫܹ̈ܐܕܹܐ ܒܚܘܼܬܼܪܵܐ ܥܲܠ ܓܸܢܣܲܢ.", ":ܨܒ̣ܐ ܕܒܐ ܣܟܹܿܝܡܵܐ ܕܡܘܼܟܵܟܲܢ", "ܢܒܲܛܸܠ ܚܘܼܬܼܪܵܐ ܕܡܪܘܿܕܼܵܐ.", ":ܪܟܸܒܼ ܓܹܝܪ ܥܲܠ ܥܝܼܠܵܐ ܫܝܼܛܵܐ", "ܘܥܲܠ ܠܡܕܝܼܢܬܐ ܐܘܿܪܸܫܠܸܡ.", ":ܫܩܲܠ̣ܘ ܗ̄ܘ̣ܵܘ ܣܵܘ̈ܟܹܐ ܒܐܝܼܕܲܝ̈ܗܘܿܢ", "ܛ̈ܠܝܐ ܘܫܒܼܪܹ̈ܐ ܘܝܠܘܕ̈ܐ.", ":ܟܕܼ ܩ̇ܥܝܼܢ ܗ̄ܘ̣ܵܘ ܐܘܫܥܢܐ", "ܠܡܲܠܟܿܐ ܕܼܕܼܢܲܚ̣ ܡ̣ܢ ܕܵܘܝܼܕܼ.", ":ܒܗܵܢܵܐ ܓܹܝܪ ܝܵܘܡܵܐ ܫܸܠܡܲܬ̤", "ܡܸܠܬܹܗ ܕܝܲܥܩܘܿܒܼ ܙܲܕܝܼܩܵܐ.", ":ܕܐܸܬܼ ܢܲܒܿܝܼ ܡ̣ܢ ܩܕܼܵܡ", "ܥܲܠ ܡܹܐܬܼܝܼܬܹܗ ܕܲܠܘܼܬܲܢ.", ":ܠܵܐ ܗ̇ܟܹܝܠ ܢܸܟܼܢܲܕܼ ܫܲܒܼܛܵܐ", "ܕܡܲܡܠܸܟ ܗ̄ܘ̣ܵܐ ܥܲܠ ܝܗܘܕܐ.", ":ܘܡܒܕܩܵܢܵܐ ܕܟܣܝ̈ܬܐ", "ܘܲܢܒܼܝܵܐ ܡ̣ܢ ܒܹܝܬܼ ܪܸ̈ܓܼܠܵܘܗܝ.", ":ܥܕܲܡܵܐ ܕܢܹܐܬܹܐ ܡ̇ܢ ܕܕܝܼܠܹܗ", "ܐܝܼܬܼܵܘܗܝ ܫܘܼܠܛܢ ܡܲܠܟܿܬܼܬܼܵܐ.", ":ܘܗܵܝܕܝܢ ܠܲܡ ܢ̣ܒܼܛܸܠ ܡܲܠܟܿܐ", "ܘܢܒܼܝܐ ܡ̣ܢ ܝܗܹܘܼܕܼܵܐ.", ":ܕܝܠܹܗ ܗ̄ܝ̣ ܡܲܠܟܿܘܼܬܼ ܥܵܠܲܡ", "ܕܠܵܐ ܫܘܼܠܡܵܐ ܠܕܼܵܪܕܵܪ̈ܝܢ.", ":ܘܗܘ̤ ܐܝܼܬܼܵܘܗܝ ܫܘܡܠܵܝ ܐ̄ܪ̈ܵܙܐ", "ܘܣܘܼܟ̈ܝܵܐ ܕܟܼܠܗܘܿܢ ܥܲܡܡܹ̈ܐ.", ":ܘܐܲܝܟ ܕܐܸܬܼܢܲܒܿܝܼ ܗ̄ܘ̣ܵܐ ܝܼܥܩܘܿܒܼ", "ܐܲܝܟ ܕܝܼܠܸܦ ܡ̣ܢ ܓܸܠܝܵܢܵܐ.", ":ܐܲܝܟ ܡܸܠܬܹܗ ܠܲܝܬܿ ܒܼܝܼܗܘܼܕܼܵܐ", "ܠܵܐ ܡܠܟܿܐ ܐܵܦܠܵܐ ܢܒܼܝܼܵܐ.", ":ܠܵܐ ܡܨܹܐ ܕܢܹܐܡܲܪ ܝܼܗܘܼܕܼܵܐ", "ܕܐܝܼܬܼ ܠܹܗ ܡܲܠܟܿܐ ܡ̣ܢ ܓܸܢܣܹܗ.", ":ܘܐܵܦܠܵܐ ܡܸܫܟܲܚ ܕܲܢܚܵܘܹܐ", "ܕܢܒܼܝܐ ܐܝܼܬܼ ܠܹܗ ܒܠܲܡܹܗ.", ":ܐܸܢܗܘ̤ ܕܡ̣ܟܹܿܝܠ ܥܲܢܝܕܠܹܗ", "ܢܒܼܝܼܵܐ ܘܡܲܠܟܿܐ ܐܲܝܟ ܕܲܥ̣ܢܲܕܲܘ.", ":ܡܵܕܹܝܢ ܒܗܵܢܵܐ ܐܸܣܬܲܝܟܲܬ̤", "ܢܒܼܝܼܘܼܬܹܗ ܕܐܒܘܢ ܝܥܩܘܿܒ.", ":ܠܵܐ ܬܸܬܼܦܲܠܓ ܒܚܘܼܫܵܒܲܝ̈ܟ", "ܒܲܪ ܐܲܒܼܪܵܐ ܛܒܼܝܼܥ ܒܲܓܼܙܘܼܪܬܵܐ.", ":ܐܸܬܼܒܼܩܵܐ ܦܵܪܘܿܫܵܐܝܼܬܼ", "ܒܡܸܠܘ̈ܗܝ ܕܝܲܥܩܘܿܒܼ ܙܲܕܝܼܩܵܐ.", ":ܚܙܝܼ ܐܬܼܘ̈ܬܐ ܕܩܲܕܡ ܝܗ̣ܒ", ":ܘܐܲܛܼܪܸܙ ܠܵܟ ܥܲܠ ܗܵܘ̇ ܕܐܵܬܹ̇ܐ", ":ܕܥܬܼܝܼܕ ܕܢܹܐܬܹܐ ܘܲܢܒܼܛܸܠ", "ܢܒܼ̈ܝܹܐ ܘܡ̈ܲܠܟܹܿܐ ܡ̣ܢ ܥܲܡܵܟ.", ":ܐܡ̣ܪ ܓܹܝܪ ܕܢܹܐܣܘܿܪ ܥܝܼܠܹܗ", "ܒܕܼܵ ܠܝܼܬܼܵܐ ܒܲܪ ܐܲܬܵܢܹܗ.", ":ܘܠܵܐ ܠܲܡ ܢܸܬܼ ܒܲܥܪܲܪ ܥܝܼܠ̈ܐ", "ܘܢܸܦܣܘܿܩ ܡܸܢܵܗ̇ ܫܲܒܘܼܩܵܐ.", ":ܒܗܵܕܐ ܐܵܬ̤ܵܐ ܚܵܘܝܼ ܠܲܢ", "ܚܲܝܠܵܐ ܕܟܼܠ ܡܸܫܬܲ ܥ̣ܒܲܕܼ ܠܹܗ.", ":ܘܐܲܝܟ ܕܲܠܥܝܼܠܵܐ ܡܟܲܒܸܿܫ ܠܗܘܿܢ", "ܠܛܪ̈ܘܢܐ ܬܚܹܝܬܼ ܡܲܠܟܿܘܼܬܹܗ.", ":ܘܕܲܪܸܟܸܒܼ ܕܹܝܢ ܒܗܵܢܵܐ ܝܵܘܡܵܐ", "ܥܲܠ̣ ܥܝܼܠܵܐ ܘܥܲܠ̣ ܠܐܘܼܪܸ ܫܠܸܡ.", ":ܕܠܵܐ ܬܸܒܼܛܲܠ ܡܸܠܬܐ ܕܐܸܡ݂ܲܪ", "ܢܒܼܝܼܵܐ ܒܪܘܼܚܵܐ ܩܕܼܵܡ ܕܵܪܹ̈ܐ.", ":ܙܟܲܪܝܵܐ ܢܒܼܝܼܵܐ ܒܲܪ ܝܲܥܩܘܿܒܼ", "ܐܵܦ ܗܘ̤ ܒܲܕܹܩ ܐܲܝܟ ܐܲܒܼܘܼܗܝ.", ":ܘܐܲܟܼܪܸܙ ܥܠ̣ܵܘܗܝ ܟܲܕܼ ܐܵܡܲ݁ܪ", "ܦܨܝܼܚܵܐܝܼܬܼ ܒܲܢܒܼܝܼܘܼܬܹܗ.", ":ܚܲܝܨ ܗ̄ܘ̣ܵܐ ܡܸܢܵܘ̈ܗܝ ܕܟܸܢܵܪܹܗ", "ܘܐܲܙܝܼܥ ܩܵܠܹܗ ܟܲܕܼ ܐܵܡܲ݁ܪ.", ":ܕܘܼܨܝ ܘܚܲܕܝܼ ܐܘ ܒܪܬܼ ܨܗܝܘܿܢ", "ܘܝܲܒܼܒܝܼ ܕܐܸܬܼܵܐ ܠܹܗ ܡܲܠܟܹܿܟܝܼ.", ":ܕܗܵܐ ܡܲܛܝܼ ܠܹܗ ܦܵܪܘܿܩܼܟܝܼ", "ܘܲܪܟܼܝܼܒܼ ܥܲܠ ܒܲܪ̈ ܐܲܬܼܵܢܵܐ.", ":ܦܬܲܚ̣ ܠܹܗ ܬܲܪ̈ܥܲܝܟܿܝ ܐܘܿܪܸ ܫܠܸܡ", "ܕܦܪܘܿܩܵܐ ܐܸܬ̣ܐ ܠܘܵܬܹܟܼܝ.", ":ܕܘܼܨܝ ܛܵܒܼ ܗܵܟܹܝܠ ܒܲܪܬܼ ܨܗܝܘܿܢ", "ܘܲܩܥܵܝ ܠܹܗ ܫܘܼܒܼܚܵܐ ܦܲܐܝܵܐ.", ":ܘܩܲܒܸܿܠܝܼ ܢܝܼܪܗ ܒܲܣܝܼܡܵܐ", "ܘܲܣܓܼܘܲܕܼ ܠܹܗ ܒܠܹܒܿܐ ܫܲܦܝܵܐ.", ":ܠܵܐ ܫܲܐܸܠܬܹܗ ܒܲܪܬܼ ܨܗܝܘܿܢ", "ܡܵܢܲܙ ܗ̄ܝ̣ ܐܵܬܹܗ ܕܗܵܘ̇ ܡܲܠܟܿܐ.", ":ܘܫܲܪܝܼ ܡܦܝܼܣ ܠܵܗ̇ ܒܝܲܕܼ ܡܼܠܵܘ̈ܗܝ", ":ܕܐܲܝܠܹܝܢ ܣܥ̇ܪ ܒܡܹܐܬܼܝܼܬܹܗ", ":ܡܲܟܿܝܼܟ ܡܲܠܟܹܿܟܼܝ ܡ̣ܢ ܡܲܠܟܹ̈ܐ", "ܘܲܒܨܒܼܝܵܢܹܗ ܐܹܬܼܡܲܟܲܟ.", ":ܘܲܪܟܼܝܼܒܼ ܥܲܠ ܥܝܼܠܵܐ ܫܝܼܛܵܐ", "ܟܲܕܼ ܫܲܠܝܼܛ ܒܪܵܘܡܵܐ ܘܥܘܡܩܵܐ.", ":ܐܲܩܸܠܝ ܡܸܢܹܟܼܝ ܟܠ ܝܘܩܪ̈ܝܼܢ", "ܘܐܘܼܠܨܵܢܹ̈ܐ ܕܲܟܼܪܝܼܟܼܝܼܢ ܠܹܟܼܝ.", ":ܘܠܵܐ ܬܸܬܼܡܲܚܠܝܼܢ ܒܕܸ ܚܠܬܐ", "ܡܸܛܠ ܥܲܡܡܹ̈ܐ ܕܣܢܹ̇ܝܢ ܠܟܼܝ.", ":ܙܲܕܲܝܼܩܵܐ ܐܵܦ ܡܲܟܿܝܼܟܼܵܐ", "ܘܦܵܪܘܿܩܵܐ ܐܝܼܬܼܵܘܗܝ ܡܲܠܟܲܟܼܝ.", ":ܘܥܲܡ ܥܲܡܡܹ̈ܐ ܫܠܵܡܵܐ ܡܡܲܠܸܠ", "ܕܐܵܦ ܗܢܘܿܢ ܕܝܼܠܹܗ ܐܢܘܿܢ.", ":ܘܐܸܡ݂ܲܪ ܬܘܼܒܼ ܕܡ̣ܢ ܐܘܿܪܸ ܫܠܸܡ", "ܡܵܘܒܸܿܕܼ ܣܘܼܣܝܵܐ ܩܲܠܝܼܠܼܵܐ.", ":ܘܡ̣ܢ ܐܲܦܵܪܹܝܡ ܡܪܝܼܡ ܡܲܪܟܿܒܼܬܹܗ", "ܘܲܡܒܲܛܸܠ ܕܬܼܘܼܒܼ ܠܵܐ ܬܸܗܘܹܐ.", ":ܒܹܝܬܼ ܦܘܼ̈ܠܵܓܹܐ ܓܹܝܪ ܩܵܡܲܬ̤", "ܐܘܿܪܸܫܠܸܡ ܪܸܚܡܲܬ̤ ܥܵܘܠܵܐ.", ":ܟܲܕܼ ܫܸܡܥܲܬ̤ ܐܵܬܸܗ ܕܡܲܠܟܿܐ", "ܕܐܲܟܼܪܸܙ ܠܵܗ̇ ܙܟܲܪܝܵܐ ܒܪܘܼܚܵܐ.", ":ܫܠܸܡ ܒܥܒܕܐ ܐܵܦ ܡ̈ܠܐ", "ܕܐܸܬܼܒܲܕܹܿܩ ܥܲܠ ܡܹܐܬܼܝܼܬܹܗ.", ":ܘܐܸܬ̣ܵܐ ܕܢܸܥܘ̣ܿܠ ܠܗܲܪܸ ܫܠܸܡ", "ܘܲܒܼܢܝ̈ܗ̣̄ ܨܗܝܘܿܢ ܠܵܐ ܩܲܒܿܠܘܼܗܝ.", ":ܛܠܲܡ̣ܘ ܗܵܟܹܝܠ ܣܵܒܹ̈ܐ ܫܘܼܒܼܚܹܗ̇", ":ܕܡܲܠܟܿܐ ܕܐܸܬܼܵܐ ܨܹܐܕܲܝ̈ܗܘܿܢ", ":ܘܙܵܥ̣ܘ ܡ̣ܢ ܬܲܗܪܵܐ ܝܠܘܕ̈ܐ", "ܕܲܢܫܒܼܚܘܼܢܵܝܗܝ ܒܐܘܿܫܥܢ̈ܐ.", ":ܥܠܲܝܡܹ̈ܐ ܦܪܥܘܼܗܝ ܫܘܼܒܼܵܚܵܐ", "ܕܚܵܒ̣ܘ ܒܹܗ ܣܵܒܹ̈ܐ ܕܒܲܪܬܼ ܨܸܗܝܘܿܢ.", ":ܘܬܸܩܢܲܬ̤ ܬܡ̇ܢ ܬܫܒܘܚܬܐ", "ܕܡܸܬܼܒܲܥܝܵܐ ܗ̄ܘ̣ܵܬܼ ܠܐܝܩ̣ܵܪܹܗ.", ":ܣܟ݂ܲܪܘ ܗ̄ܘ̣ܵܘ ܦܘܼܡܗܘܿܢ ܛܵܠܘܿܡܹ̈ܐ", "ܟܵܗܢܹ̈ܐ ܘܣܵܦܪܹ̈ܐ ܘܲܦܪ̈ܝܼܫܹܐ.", ":ܘܩܵܡ̣ܘ ܛ̈ܠܝܐ ܓܘܼܕ̈ܝܼܢ ܓܘܼܕܝܼ̈ܢ", "ܕܲܢܝܲܒܿܒܼܘܼܢ ܠܹܗ ܒܐܘܫܥܢ̈ܐ.", "ܒܪܝܼܟ ܕܐܸܬ̣ܵܐ ܒܲܫܡܹܗ ܕܡܵܪܵܝܵܐ.", "ܩܥ̣ܵܘ ܠܹܗ ܬܲܡܝܼܡܲܝ̈ ܢܲܦ̣ܫܵܐ.", ":ܘܪܸܥܡܲܬ̤ ܐܘܼܪܚܹܗ ܕܒܲܪ ܡܲܠܟܿܐ", ":ܕܲܒܼܫܘܼܒܼܚܵܐ ܚܲܕܬܵܐ ܩܲܠܣܘܼܗܝ", ":ܪܕܼܢܘ ܐܝ̈ܠܢܐ ܕܢܸܬܠܘܼܢ ܠܹܗ", "ܣܘܪ̈ܐ ܕܙܲܝܬܐ ܘܕܕ ܩ̈ܠܐ.", ":ܕܡ̣ܢ ܦܹܐܪ̈ܲܝܗܘܿܢ ܬܸܙܕܲܚܲܝ", "ܐܘܪܼܚܹܗ ܕܘܬܼܢܵܐ ܫܡܝܢܐ.", ":ܟ̈ܠܝܼܠܹܐ ܓܕܲܠ̣ܘ ܩܲܪܸܒ̣ܘ", "ܕܫܘܼܒܼܚܵܐ", "ܛ̈ܠܝܐ ܒܣܘܟܹ̈ܐ ܕܠܸܫܵܢܗܘܿܢ.", ":ܟܲܕܼ ܚ̈ܕܝܢ ܒܹܗ ܒܲܡܫܝܼܚܵܐ", "ܕܚ̣ܙܐܘܼܗܝ ܒܹܝܬܼ ܟܸܢܫܲܝ̈ܗܘܿܢ.", ":ܠܵܘ ܟܠ ܙܲܒܼܢܵܐ ܕܥܲܠ̣ ܡܵܪܢ", "ܠܐܘܿܪܸ ܫܠܸܡ ܢܦܲܩ̣ܘ ܗ̄ܘ̣ܵܘ ܠܐܘܼܪܥܹܗ.", ":ܐܲܝܟ ܡܵܐ ܕܢܦܩ̣ܘ ܝܠܘܕ̈ܐ", "ܒܗܢܐ ܝܵܘܡܵܐ ܕܢܫܒܚܘܢ.", ":ܒܗܵܢܵܐ ܝܵܘܡܵܐ ܒܲܝܕܿܝ[؟]", "ܢܦܲܩ̣ܘ ܠܐܘܼܪܥܹܗ ܣܘܓܐܐ ܕܟܸܢ̈ܫܹܐ.", ":ܕܢܚܙܘܢ ܫܘܼܒܼܚܵܐ ܕܪܲܒܿܘܼܬܹܗ", "ܒܠܥܙܪ ܡܝܼܬܼܵܐ ܕܚ̣ܐ.", ":ܢܦܲܩ̣ܘ ܕܹܝܢ ܟܲܕܼ ܠܵܐ ܡܦܵܣܝܼܢ ܗ̄ܘ̣ܵܘ", "ܡܵܢܲܐ ܗ̄ܝ̣ ܥܸܠܬܐ ܕܡܲܦܲܩܬܗܘܢ.", ":ܕܗܘ̤ ܚܲܝܠܹܗ ܐܲܙܝܼܥ ܐܸܢܘܿܢ", "ܕܢܸܦܩܘܼܢ ܠܐܘܼܪܥܹܗ ܒܐܘܿܫܲܠܢܹ̈ܐ.", ":ܐܝܼܬܼ ܕܛܥܢ ܣܘܟ̈ܐ ܕܙܝܬܐ", "ܘܐܝܼܬܼ ܕܠܒܘ̈ܬܐ ܕܕܩ̈ܠܐ.", ":ܘܐܝܼܬܼ ܬܘܼܒܼ ܕܡܵܐܢܵܘ̈ܗܝ ܡܫܵܘܹܐ ܗ̄ܘ̣ܵܐ", "ܒܗܝ̇ ܐܘܪܚܵܐ ܕܗܲܠ̣ܟ ܡܵܪܲܢ.", ":ܐܝܼܬܼ ܗܼ̄ܘ̣ܵܘ ܬܘܼܒܼ ܬܲܡ̇ܢ ܥܠܲܝ̈ܡܹܐ", "ܕܲܒܼܟܢܪ̈ܐ ܙܡ̣ܪܘ ܐܸܢܘܿܢ.", ":ܘܡ̣ܢ ܩܵܠܵܐ ܕܐܘܫ̈ܥܢܝܼܗܘܢ", "ܐܸܬܿܬܿܙܝܼܥܲܬ̤ ܡܕܼܝܼܢܲܬܼ ܨܗܝܘܿܢ.", ":ܦܪ̈ܝܼܫܹܐ ܘܣܵܦܪ̈ܐ ܟܠܵܘ ܦܘܼܡܗܘܿܢ", "ܡ̣ܢ ܬܸܫܒܿܘܿܚܬܹܗ ܕܦܪܘܩܢ.", ":ܘܩܲܠܸܣܘ ܫܲܒܼܪܹ̈ܐ ܚܠܵܦܲܝܗܘܿܢ", "ܒܕܼܘܼܡܵܪܵܐ ܕܠܵܐ ܡܸܬܼܡܲܠܲܠ.", ":ܬܸܫܒܿܘܿܚܬܐ ܕܝܢܩܝ̈ ܬܕ̈ܝܐ", "ܐܬܗܪܲܬ̤ ܐܸܢܘܿܢ ܠܲܐܒܗ̈ܐ.", ":ܒܗܝ̇ ܕܩܥ̣ܘ ܫܘܼܒܚܐ ܚܕܬܐ", "ܕܠܵܐ ܫܲܡܥܘܼܗܝ ܐܢܫ̈ܐ ܡ̣ܢ ܡܬܼܘܿܡ.", ":ܠܥܸ̈ܠ ܡ̣ܢ ܟܝܵܢܵܐ ܡܲܠܸܠܘ ܗ̄ܘ̣ܵܘ", "ܫܒܪ̈ܐ ܩܕܼܵܡܘܗܝ ܕܡܫܝܼܚܵܐ.", ":ܩܵܠܐ ܚܕܬܐ ܕܠܐ ܡܲܠܸܠ", "ܠܸܫܵܢ ܐܢܵܫܵܐ ܐܲܟܼܘܵܬܹܗ.", ":ܫܘܼܒܼܚܵܐ ܚܲܕܬܵܐ ܙܡ̣ܪܘ ܫܒܪ̈ܐ", "ܠܡܲܠܟܿܐ ܚܕܬܿܐ ܕܡ̣ܢ ܕܵܘܝܼܕܼ.", ":ܒܦܘܼܡܵܐ ܚܲܕܝܵܬܐ ܕܲܥܕܲܟܹܿܝܠ", "ܡܸܠܬܐ ܡܸܢܹܗ ܠܵܐ ܢܸܦܩܲܬ̤.", ":ܐܘܿܫܲܥ̣ܢܵܐ ܠܲܡ ܒܲܡܪܵܘܡܹܐ", ":ܩܥ̣ܵܘ ܝܠܘ̈ܕܐ ܒܩ̈ܥܝܗܘܢ", ":ܐܘܿܫܲܥܢܵܐ ܬܘܼܒܼ ܠܒܲܪ ܕܵܘܝܼܕܼ", "ܕܐܝܼܬܼܵܘܗܝ ܦܘܼܫܩܹܗ ܫܘܼܒܼܚܵܐ.", ":ܩܥ̣ܵܐ ܠܵܗ̇ ܙܟܲܪܝܵܐ ܠܒܲܪܬܼܨܗܝܘܿܢ", "ܕܲܬܼܫܲܒܲܚ ܥܲܡ ܝܠܘ̈ܕܐ.", ":ܟܠܬܐ ܒܣܝܼܪܬܐ ܠܵܐ ܨܵܬܲܬ̤", "ܩܵܠܹܗ ܪܓܼܝܼܵܓܼܵܐ ܕܲܢܒܼܝܼܵܐ.", ":ܡܫܲܚܛܵܐ ܗ̄ܘ̣ܵܬܼ ܓܹܝܪ ܒܲܓܼܠܝܼܦܹ̈ܐ", "ܥܲܠ ܗܵܝ̇ ܐܸܬܿܬܿ ܥܝܼܩܲܬ̤ ܕܐܸܬܼܵܐ.", ":ܘܡܸܛܠ ܗܵܢܵܐ ܠܵܐ ܨܵܬܲܬ̤", "ܕܲܕܼ ܐܲܩܒܸܿܠܬܹܗ ܠܲܡܟܼܝܼܪܵܗ̇.", ":ܠܥܸܓܼܠܵܐ ܓܹܝܪ ܫܒܸܐ ܗ̄ܘ̣ܵܐ ܠܸܒܵܗ̇", "ܘܠܹܗ ܪܸܚܡܲܬܼ ܙܲܠܝܼܠܵܐܝܼܬܼ.", ":ܥܲܠ ܗܵܕܐ ܓܹܝܪ ܠܵܐ ܫܸܡܥܲܬ̤", "ܠܲܢܒܼܝܼܵܐ ܕܲܩܥ̣ܵܐ ܕܲܚܕܼܵܝ.", ":ܒܨܲܠܡܵܐ ܓܹܝܪ ܕܐܲܪܒܲܥܵܐܦܝܼ̈ܢ", ":ܣܲܒܿܝܼܟܼܵܐ ܗ̄ܘ̣ܵܬܼ ܒܲܪܬܼ ܨܸܗܝܘܿܢ", ":ܘܠܵܐ ܨܒܼܵܬ̣ ܕܬܸܦܬܲܚ ܠܹܗ ܬܲܪܥܵܐ", ":ܐܲܡܫܝܼܚܵܐ ܕܐܸܬ̣ܵܐ ܠܘܵܬܼܵܗ̇", ":ܠܲܦܬܼܟܼܪܼ̈ܝܗ̇ܝܲܨܦܐ ܗ̄ܘ̣ܵܬܼ", "ܠܡܫܲܡܵܫܘܼ ܒܕܸܚܠܬܐ.", ":ܘܫܘܼܒܼܚܐ ܕܡܵܪܵܗ̇ ܠܵܐ ܝܸܨܦܲܬ̤", "ܘܡ̣ܢ ܙܝܼܘܹܗ ܐܲܗܦܲܟܲܬ̤ ܐܲܦܹܝ̈ܗ̇.", ":ܠܐ̄ܣܬܪܵܐ ܣܸܓܼܕܲܬ̤ ܓܲܠܝܵܐܝܼܬܼ", "ܠܬܲܡܘܙܵܐ ܐܸܒܼܠܵܐ ܥܸܒܼܕܲܬ̤.", ":ܠܡܲܠܟܿܘܿܡ ܪܸܚܡܲܬ̤ ܫܲܩܲܪܬܿܐ", "ܘܲܠܒܲܥܠܵܐ ܕܸܒܼܚܹ̈ܐ ܩܲܪܒܲܬ̤.", ":ܒܩܝܼܢ̈ܬܼܵܐ ܡܸܨܪܵܝܵܬܼܵܐ", "ܒܲܛܝܼܠܵܐ ܗ̄ܘ̣ܵܬܼ ܒܐܲܡܝܼܢܘܼ.", ":ܘܠܵܐ ܣܦܝܼܩܵܐ ܗ̄ܘ̣ܵܬܼ ܕܲܬܼܙܲܡܲܪ", "ܫܘܼܒܼܚܵܐ ܠܲܒܼܪܵܐ ܥܲܡ ܫܲܒܼܪܹ̈ܐ.", ":ܒܕܒܼܚܹ̈ܐ ܕܫܹܐܕܹ̈ܐ ܚܦܛܵܐ ܗ̄ܘ̣ܵܬܼ", "ܕܠܵܐ ܥܘܼܘܵܟ ܠܲܡܛܼܝܵܒܼܘܼ.", ":ܘܠܵܐ ܢܸܦܩܲܬ̤ ܕܬܸܛܥܲܢ ܣܵܘܟܸ̈ܐ", "ܥܲܡ ܝܠܘܕ̈ܐ ܒܐܘܫܥܢ̈ܐ.", ":ܛܠܲܚ̈ܐ ܡܒܲܪܟܼܝܼܢ ܘܲܡܫܲܒܝܼܚܝܼܢ", "ܠܡܲܠܟܵܐ ܕܐܸܬܿܬܲܚܬܝܼ ܠܘܵܬܼܵܗ̇.", ":ܘܨܗܝܘܿܢ ܨܲܠܡܵܐ ܡܲܪܩܵܐ ܗ̄ܘ̣ܵܬܼ", "ܘܒܲܬܼܟܼܪܹ̈ܝܗ̇ ܡܸܫܬܼܛܝܵܐ ܗ̄ܘ̣ܵܬܼ.", ":ܘܬܒܼ̈ܝܐ ܢܩ̣ܫܘ ܠܗ̇ܬܲܪ̈ܥܝܗ̇", "ܟܲܕܼܡܥܝܼܪܝܼܢ ܠܵܗ̇ ܡ̣ܢ ܫܸܢܬܵܐ.", ":ܘܗ̤ܝ ܕܲܡܝܼܟܼܵܐ ܒܲܚܛܵܗ̇ܝܗ̇", "ܥܲܡ ܫܹܐܕܹ̈ܐ ܒܝܼ̈ܫܹܐ ܕܪܸܚܡܲܬܼ.", ":ܕܘܼܨܝ ܒܲܪܬܼ ܨܗܝܘܿܢ ܘܠܵܐ ܕܵܨܲܬ̤", "ܪܵܚܡܲܬܼ ܥܸܓܼ̈ܠܐ ܘܲܓܼܠܝܼܦܵܐ.", ":ܘܲܡܥܵܩܵܐ ܗ̄ܘ̣ܵܬܼ ܥܲܠ ܕܵܐܬܹ̇ܐ", "ܠܲܡܕܼܝܢ̄ܬܵܗ̇ ܚܲܬܼܢܵܐ ܕܲܟܼܝܵܐ.", ":ܝܵܕܥܲܬ̤ ܓܹܝܪ ܕܲܡܦܲܪܣܹܐ ܠܵܗ̇", "ܘܥܲܠ ܗܵܕܹܐ ܣܢܵܬܹܗ ܡܲܓܢ.", ":ܘܲܕܼܢܫܲܬܼܒܲܚ ܡ̣ܢ ܫܲܒܼܪܹ̈ܐ", "ܠܵܐ ܨܵܒܼܝܵܐ ܗ̄ܘ̣ܵܬܼ ܛܵܠܘܿܡܬܐ.", ":ܠܸܒܵܗ̇ ܣܡܝܼܬ̤ ܒܚܣܵܡܵܐ", "ܘܚܸܪܫܲܬ̤ ܫܸܬܼܩܲܬ̤ ܡ̣ܢ ܫܘܼܒܼܚܵܐ.", ":ܡܲܝܨܦܵܐ ܗ̄ܘ̣ܵܬܼ ܠܡܫܲܒܿܚܵܢܹ̈ܐ", "ܕܬܼܫܲܬܸܩ ܡ̣ܢ ܬܸܫܒܘܚܬܗ.", ":ܘܠܵܐ ܨܒ̣ܵܬ̤ ܗ̤ܝ ܠܲܡܫܲܒܵܚܘܼ", "ܠܡܲܠܟܿܐ ܕܐܸܬܼܵܐ ܠܦܘܼܪܩܵܢܵܗ̇.", ":ܘܲܚܦܝܼܛܵܐ ܗ̄ܘ̣ܵܬܼ ܕܲܬܼܫܲܠܹܐ", "ܫܘܼܒܚܐ ܕܝܲܒܸܿܒ̣ܘ ܠܹܗ ܫܲܒܼܪܹ̈ܐ.", ":ܡܫܲܒܚܝܼܢ ܗܵܠܹܝܢ ܒܚܲܕܼܘܼܬܼܵܐ", "ܘܪܲܓܼܝܼܙܵܐ ܗ̤ܝ ܒܩܵܠܲܝ̈ܗܘܿܢ.", ":ܘܓܼܵܙܡܵܐ ܠܗܘܿܢ ܐܲܝܟ ܕܢܸܬܲܫܬܩܘܼܢ", "ܘܫܲܒܼܪܹܐ ܝܲܬܝܼܪ ܡܝܹܒܲܒܼܝܼܢ ܗ̄ܘ̣ܵܘ.", ":ܕܢܫܸܬܿܩܘܼܢ ܒܲܠܚܘܿܕܼ ܨܵܒܼܝܵܐ ܗ̄ܘ̣ܵܬܼ", "ܘܲܪܓܼܝܼܓܼܵܐ ܒܝܲܨܝܼܦܘܼܬܼܵܗ̇.", ":ܘܲܒܼܥܵܬ̤ ܦܘܼܪܣܹ̈ܐ ܐܲܝܟ ܪܸܓܬܵܗ̇", "ܢܫܲܬܲܬܩܘܼܢ ܠܸܒܵܢ̈ܝܗܘܿܢ.", ":ܡܫܲܒܿܚܵܢܹ̈ܐ ܠܵܐ ܫܵܠܹܝܢ ܗ̄ܘ̣ܵܘ", "ܡ̣ܢ ܬܸܫܒܿܘܿܚܬܐ ܕܒܲܪ ܕܵܘܝܼܕܼ.", ":ܕܫܪܪܐ ܐܲܙܝܼܥ ܐܸܢܘܿܢ", "ܠܲܡܫܲܒܵܚܘܼ ܒܩ̈̇ܠܲܝܗܘܿܢ.", ":ܬܸܕܼܡܘܼܪܬܐ ܗ̄ܘ̣ܵܬܼ ܒܡܲܥܠܲܬܹܗ", "ܘܕܼܘܼܡܵܪܵܐ ܠܲܕܦܵܪ̈ܘܼܫܝܼܢ.", ":ܕܠܵܐ ܣܵܦܩ̇ܝܢ ܕܲܢܡܲܠܠܘܼܢܵܗ̇", "ܫܡܲܝܵܢܹ̈ܐ ܘܐܲܪ̈ܥܵܢܵܝܹܐ.", ":ܕܟܸܢܫܹ̈ܐ ܪܵܘܙܝܼܢ ܒܚܕܼܘܼܬܼܵܗ̇", "ܘܛܲܠ̈ܝܹܐ ܦܨܝܼܚܝܼܢ ܗ̄ܘ̣ܵܘ ܒܵܗ̇.", ":ܘܕܚ̇ܨܝܼܢ ܩܕܼܵܡܵܘܗܝ ܕܒܲܪ ܡܲܠܟܵܐ", "ܐܲܝܟ ܕܵܘܝܼܕܼ ܩܕܼܵܡ ܐܵܪܘܿܢܵܐ.", ":ܬܸܫܒܿܘܿܚܬܐ ܚܕܲܬܵܐ ܕܦܐܝܵܐ", "ܠܲܐ ܠܵܗܵܐ ܙܡ݂ܲܪܘ ܠܹܗ ܫܲܒܼܟܹ̈ܐ.", ":ܘܠܲܒܼܪܹܗ ܕܕܼܵܘܝܼܕܼ ܕܲܒܼܚܘܼܒܹܿܗ", "ܐܲܪܝܼܡ ܫܸܦܠܲܢ ܒܡܘܼܡܹܵܗ.", ":ܥܲܡ ܕܵܘܝܼܕܼ ܐܲܒܼܘܼܗܝ ܩܲܥܸܣܘ", "ܠܒܲܪ ܕܵܘܝܼܕܼ ܒܗܘܼܠܠܲܝ̈ܗܘܿܢ.", ":ܘܡܲܙܥܩܝܼܢ ܒܫܝܦܪ̈ܝܗܘܢ", "ܒܩܝܼܢ̈ܬܼܵܐ ܕܥܝܲܪ̈ܲܝ ܪܵܘܡܵܐ.", ":ܒܩܵܠܵܐ ܪܲܒܵܐ ܕܩܪ̈ܢܵܬܼܵܐ", "ܥܲܡ ܩܝܼܬܼܵܪܹ̈ܐ ܘܟܼܫܪ̈ܐ.", ":ܘܦ̈ܠܓܐ ܘܲܙܢܲܝ̈ ܙܡܵܪܵܐ", "ܒܲܒܼܢܵܬܼ̈ ܩܵܠܹܐ ܕܢܸܥܡܲܬܼܗܘܿܢ.", ":ܥܲܡ ܪ̈ܒܼܝܼܥܹܐ ܘܨܸܨ̈ܠܲܝ ܫܸܡܥܵܐ", ":ܒܡܸܢܹ̈ܐ ܚ̈ܠܝܵܬܼܵܐ ܙܲܡܲܪܘ", ":ܠܗܵܘ̇ ܕܐܸܬܼܓܲܐܝܼ ܒܡܘܼܟܵܟܹܗ", "ܘܟ̣ܒܫ ܚܣܢ̈ܐ ܕܡܵܪܘܿܕܼܵܐ.", ":ܟܲܕܼ ܣܵܘܟܲܝ̈ܗܘܿܢ ܒܐܝܼܕܲܝ̈ܗܘܿܢ", "ܘܐܘܿܫܲܢ̈ܝܗܘܿܢ ܒܦܘܼܡܲܝܗܘܿܢ.", ":ܒܐܸܣܹ̈ܐ ܘܙܲܝ̈ܬܹܐ ܘܟܼܠ ܐܝܼܠܵܢ", "ܬܵܢܹ̇ܝܢ ܫܘܸܒܼܚܵܐ ܕܪܲܒܿܘܼܬܹܗ.", "ܐܲܝܟ ܥܲܝܕܼܵܐ ܓܹܝܪ ܕܲܗ̤ܘܵܐ ܠܗܘܿܢ", "ܕܲܢܝܲܩܪܘܼܢ ܠܲܢܒܼܚܲ̈ܗܘܿܢ.", ":ܒܠܸܒܵܘ̈ܬܼܵܐ ܠܲܡ ܕܕܸܩ̈ܠܹܐ", "ܘܒܐܛܪ̈ܓܐ ܢܦܩ̣ܘ ܗ̄ܘ̣ܵܘ ܠܐܘܼܪܥܹܗ.", ":ܫܘܼܒܼܚܵܐ ܩܲܒܸܿܠ ܡ̣ܢ ܫܲܒܼܪܹ̈ܐ", "ܘܗܘܼ̈ܠܵܠܲܐ ܡ̣ܢ ܟܸܢܫܲܝ̈ܗܘܿܢ.", ":ܘܡܲܠܲܐܟܹ̈ܐ ܪܥܸܡ̣ܘ ܒܲܫܡܲܝܵܐ", "ܒܲܬܼܗܝܪ̈ܵܬܼܵܐ ܕܡܲܥܲܠܬܹܗ.", ":ܒܬܲܗܪܵܐ ܪܲܒܵܐ ܩܡ̣ܘ ܥܝܼܪܹ̈ܐ", "ܒܝܘܿܡ ܡܲܥܠܬܹܗ ܕܦܪܘܩܲܢ.", ":ܟܲܕܼ ܚܙ̣ܵܘ ܕܲܪܟܼܝܼܒܼ ܥܲܠ ܥܝܼܠܵܐ", "ܘܡܸܬܼܗܲܦܟ ܒܫܘܼܩܲܝ̈ ܡܕܼܝܼܢ̄ܬܵܐ.", ":ܚ̣ܵܪܘ ܥ̈ܠܝܐ ܘܲܚܙ̣ܵܐܘܼܗܝ", "ܕܡܲܟܿܝܼܟ ܘܲܫܠܹܐ ܒܢܝܼܚܘܼܬܹܗ.", "ܒܲܝܢܵܬܼ ܟܸܢܫܹ̈ܐ ܕܝܠܘ̈ܕܐ:", "ܘܐܸܬܿܕܲܡܲܪܘ ܒܡܲܟܿܝܼܟܹܘܼܬܹܗ.", ":ܬܗܲܪܘ ܡܲܠܲܐܟܹ̈ܐ ܥܲܠ ܗܵܠܹܝܢ", "ܕܒܲܬܼܪܹܝܢ ܓܲܒܿܝܼ̈ܢ ܡܸܫܬܲܒܲܚ.", ":ܒܲܡܪܵܘܡܹܐ ܡ̣ܢ ܟܸܢܲܒܲܝ̈ܗܘܿܢ", "ܘܲܠܬܿܚܬܿ ܡ̣ܢ ܛ̣ܠܵܝܹ̈ܐ ܘܫܲܒܼܪܹ̈ܐ.", ":ܚܵܝ̇ܪܝܼܢ ܗ̄ܘ̣ܵܘ ܗܵܟܹܝܠ ܟܠܗܘܿܢ", "ܒܟܼܘܼܪܵܣܝܹܗ ܪܲܒܿܐ ܒܲܫܡܲܝܵܐ.", ":ܒܚܵܙܹ̇ܝܢ ܠܹܗ ܒܸܐܣܛܲܠ ܦܲܓܼܪܵܢ", "ܟܲܕܸ ܡܸܬܼܩܲܠܲܣ ܩܘܿܫܲܥ̈ܢܹܐ.", ":ܪܟܼܝܼܒܼ ܫܡܲܝ̈ ܫܡܲܝܵܐ ܒܟܲܣܝܘܼܬܹܗ", "ܒܟܼܝܼܒܼ ܥܲܠ ܥܝܼܠܵܐ ܒܐܵܢܵܫܘܼܬܹܗ.", ":ܘܫܘܼܠܛܵܢܵܐ ܕܐܲܠܵܗܘܼܬܹܿܗ", "ܡܲܡܠܸܟ ܒܵܪܘܡܵܐ ܘܲܒܼܥܘܼܡܩܵܐ.", ":ܒܲܫܡܲܝܵܐ ܡܲܟܝܼܟܼܝܼܢ ܒܲܪ̈ܩܵܘܗܝ", "ܘܲܐܪܥܵܐ ܒܢܲܚܬܹ̈ܐ ܘܲܒܼܣܵܘ̈ܟܹܐ.", ":ܟܲܕܼ ܩܥ̇ܝܹܢ ܠܹܗ ܐܘܿܫܲܥܢܵܐ", "ܥܝܕܹ̈ܐ ܘܐ̄ܢܵܫ̈ܐ ܫܲܘܝܵܐܝܼܬܼ.", ":ܟܪ̈ܘܿܒܹܐ ܘܣܪ̈ܦܐ ܙ̇ܝܥܝܢ", "ܕܲܢܒܪ ܟܼܘܢܝܗܝ ܒܲܡܪܵܘܡܹܐ.", ":ܘܩܵܥܹ̇ܝܢ ܫܘܼܒܼܚܹܗ ܒܵܓܼܵܘ ܥܘܼܡܵܩܹܗ", "ܛ̈ܠܝܐ ܘܫܲܒܼܪܹ̈ܐ ܕܠܵܐ ܕܸܚܠܵܐ.", ":ܒܪܬܼ ܨܗܝܘܢ ܕܹܝܢ ܕܲܚ̣ܙܵܬܹܗ", "ܚܸܣܡܲܬ̤ ܒܹܗ ܟܲܕܼ ܡܸܫܬܲܒܿܚ.", ":ܘܒܼܵܥ̇ܝܵܐ ܗ̄ܘ̣ܵܬܼ ܕܫܘܒܼܚܹܗ ܢܸܒܼܛܲܠ", "ܡ̣ܢ ܟܠ ܦܘܼܡܝܼ̈ܢ ܘܲܡܫܲܒܚܝܼܢ.", ":ܠܵܐ ܫܵܠܡܵܐ ܗ̄ܘ̣ܵܬܼ ܠܥܵܠܝܐ", "ܘܠܵܐ ܠܬܲܚܬ̈ܝܹܐ ܕܲܡܫܲܒܿܚܝܼܢ.", ":ܠܐܘܼܪܚܹܗ ܪܲܩܲܒܲܬܼܵܐ ܕܦܵܪܘܿܩܲܢ", "ܕܡܲܠܝܵܐ ܬܗܲܪܵܐ ܘܕܼܘܼܡܵܪܵܐ.", ":ܕܲܬܼܫܬܸܿܩ ܓܹܝܪ ܠܛܠ̈ܝܐ", "ܣܲܓܿܝܼ ܠܸܐܝܲܬ̤ ܨܠܘܼܒܼܵܐ̈ܬܐ.", ":ܘܕܲܫܪܵܪܹܐ ܡܠܹܐ ܗ̇ܘ̣ܵܐ ܦܘܡܗܘܿܢ", "ܠܵܐ ܐܸܫܬܲܬܲܩܘ ܩܵܠܲܝܗܘ̈ܢ.", ":ܡܫܲܒܿܚܝܼܢ ܪ̈ܲܒܲܝ ܡܲܠܲܐܟܹ̈ܐ", "ܠܲܒܼܪܵܐ ܒܲܐܬܼܪܹܗ ܩܲܕܿܝܫܵܐ.", ":ܘܲܒܼܓܼܵܘ ܫܘܼܩܹ̈ܐ ܕܒܲܪܬܼ ܨܗܝܘܿܢ", "ܩ̈ܠܐ ܦܫܝܼ̈ܛܹܐ ܒܐܘܿܫܲܥܢܹ̈ܐ.", ":ܡ̣ܢ ܬܵܘܬܵܕ̈ܐ ܕܬܸܒܿܘܿ ܚܬܹܗ", "ܡܸܫܬܲܒܲܚ ܗ̄ܘ̣ܵܐ ܡ̣ܢ ܫܲܒܼܪܹ̈ܐ.", ":ܘܥܵܕܼܠܝܼܢ ܗ̄ܘ̣ܵܘ ܠܹܗ ܕܥܲܠ ܡܵܢܵܐ", "ܚܛܲܦܬ ܫܘܼܒܼܚܵܐ ܕܠܵܐ ܗ̄ܘ̣ܵܐ ܕܝܼܠܵܟ.", ":ܟܵܐ̇ܝܢ ܗ̄ܘ̣ܵܘ ܒܗܘܿܢ ܒܛ̈ܠܝܐ", "ܐܲܝܟ ܕܢܸܫܠܘܼܢ ܡ̣ܢ ܬܸܫܒܿܘܿ ܚܬܹܿܗ.", ":ܟܲܕܼ ܣ̇ܒ̣ܪܝܼܢ ܗ̄ܘ̣ܵܘ ܕܡܵܐ ܕܲܫܬܸܩܘ", "ܦܛ݂ܲܪ ܠܹܗ ܫܘܼܒܼܚܵܐ ܕܐܝܼܩܵܪܹܗ.", ":ܐܘ ܝܗܘܕ̈ܐ ܛܠܘܡ̈ܐ", "ܣܢܲܝܲܝ̈ ܢܘܼܗܪ̈ܐ ܫܲܪܝܼܪܵܐ.", ":ܐܲܝܟܲܢ ܒܵܛ̇ܠܵܐ ܬܸܫܒܿܘܿܚܬܹܗ", "ܕܡܸܢܵܗ̇ ܡܠܹܝܢ ܫܡܲܝܵܐ ܘܐܲܪܥܵܐ.", ":ܐܸܢ ܠܬܲܠܡ̈ܝܼܕܹܐ ܘܠܲܛ̈ܠܵܝܹܐ", "ܡܫܲܒܿܩܝܼܬܘܿܢ ܒܚܸܪܝܵܘܼܬܼܟܼܘܿܢ.", ":ܗܵܐ ܐܝܼܬܼ ܠܹܗ ܟܸܢܫܹ̈ܐ ܒܪܵܘܡܵܐ", "ܕܲܕܠܵܐ ܫܲܠܘܵܐ ܡܫܲܒܿܚܝܼܢ ܠܹܗ.", ":ܪܸ̈ܒܿܘܿܪܸ̈ܒܿܘܵܢ ܕܡܲܠܲܐܟܹ̈ܐ", "ܘܐܵܠܸܦ ܐܲܠܦܝܼ̈ܢ ܕܲܣܪ̈ܵܦܹܐ.", ":ܗܵܐ ܡܩܲܕܫܝܼܢ ܠܹܗ ܒܩܵܠ̈ܝܼܗܘܿܢ", "ܚܵܕܼܪ̈ܲܝ ܟܘܼܪܣܝܵܐ ܕܐܝܼܩܵܪܹܗ.", ":ܡܵܕܹܝܬ ܠܵܘ ܣܲܓܿܝܼ ܪܲܒܵܐ", ":ܕܡ̣ܢ ܐܲܪ̈ܥܵܢܹܐ ܢܸܫܬܿܒܲܚ", ":ܕܡܸܛܠܵܬܼܗܘܿܢ ܠܒܸܫ ܦܓܼܪܵܐ", "ܕܢܸܦܪܘܿܩ ܐܸܢܘܿܢ ܡ̣ܢ ܡܵܘܬܵܐ.", ":ܫܡ݂ܲܥܘ ܘܐܸܬܼܕܲܡ݂ܲܪܘ ܦܵܪ̈ܘܿܫܹܐ", "ܒܡܲܪܵܚܘܼܬܼܵ ܕܙܵܩܘܿܦܹ̈ܐ.", ":ܕܐܲܝܟܲܢ ܝܼܩܸܕܼܘ ܒܲܚܣܵܡܵܐ", "ܘܲܣܢ̣ܵܘ ܡܓܿܢ ܠܦܵܪܘܿܩܗܘܿܢ.", ":ܬܸܫܒܿܘܿܢ ܚܬܹܗ ܓܹܝܪ ܕܡ̣ܢ ܟܸܫܢܹ̈ܐ", "ܘܲܛ̈ܠܵܝܐ ܘܕܲܝܲܠܘܼ̈ܕܹܐ.", ":ܨܵܬܼܘ ܘܲܫܡ݂ܲܥܘ ܣܲܢܝܲܝ̈ ܢܲܦ̣ܫܵܐ", "ܘܠܵܐ ܚܲܡܣܸ[؟؟؟] ܠܲܡܣܲܝܒܵܪܘܼ.", ":ܒܠܸܒܵܐ ܒܝܼܫܵܐ ܘܡܲܪܝܼܪܵܐ", "ܩܪܸܒܼܘ ܨܸܐܕܵܘܗܝ ܕܲܡܫܲܝܸܢ ܟܠ.", ":ܐܵܡ̇ܪܝܼܢ ܠܹܗ ܟܐܝܼ ܒ̈ܛܠܝܐ", "ܕܠܵܐ ܦܠܹܐ ܕܗܵܟܲܢ ܬܸܫܬܲܒܲܚ.", ":ܦܲܢܝܼ ܡܵܪܲܢ ܘܐܸܡ݂ܲܪ ܠܗܘܿܢ", "ܕܠܵܐ ܩܪܝܬܘܢ ܡܸܡܬܼܘܿܡ ܕܲܟܼܬܼܝܼܒܼ.", ":ܕܡ̣ܢ ܦܘܼܩ ܟܠܗܘܿܢ ܝܠܘܕ̈ܐ", "ܬܸܩܢܲܬ̤ ܬܸܫܒܿܘܿܚܬܹܗ ܕܡܵܪܝܵܐ.", ":ܛܲܟܼܣܵܐ ܬܵܒܲܥ̇ ܕܲܢܒܲܚܘܼܢ", "ܟܠ ܡܘܼܫ̈ܚܵܢ ܒܗ̇ ܢܵܐܝܲܡܵܐ.", ":ܘܐܸܢ ܗܵܟܹܝܠ ܗܵܠܹܝܢ ܢܸܫܬܩܘܼܢ", "ܟܸܐܦܹ̈ܐ ܗܵܠܹܝܢ ܢܩܥܝ̈ܵܢ.", ":ܘܗܵܟܲܢ ܐܝܼܬܝܗ̇ ܒܲܫܪܵܪܵܐ", "ܐܲܝܟ ܡܵܐ ܕܐܸܡ݂ܲܪ ܦܵܪܘܿܩܲܢ.", "ܕܐܸܠܘܼ ܫܬܸܩܘ ܗܵܠܹܝܢ ܟܸܢܫܹ̈ܐ:", "ܟܹܐܦܹ̈ܐ ܡܲܠܠܸ̈ܝ ܬܸܫܒܿܘܿܚܬܹܿܗ.", ":ܙܲܒܼܢܵܐ ܗ̄ܘ̣ܵܐ ܕܒܹܗ ܦܲܐܝܵܐ ܗ̄ܘ̣ܵܬܼ", "ܕܲܒܼܪܵܐ ܡ̣ܢ ܟܠ ܢܸܫܬܲܒܲܚ.", ":ܘܐܸܠܘܼ ܛܲܥܡܘܼܗܝ ܝܠܘܕ̈ܐ", "ܟܹܐܦܹ̈ܐ ܩܵܥܝܼ̈ܢ ܗ̄ܘ̣ܵܝ̈ ܫܘܼܒܹܚܗ.", ":ܐܸܠܘܼ ܛ̈ܠܝܐ ܘܝܠܘܕ̈ܐ", "ܒܣܘܪܹ̈ܐ ܕܕܸܩ̈ܠܹܐ ܠܵܐ ܫܲܒܲܚ̣ܘ.", ":ܫ̈ܘܿܠܹܐ ܛܡ̈ܝܼܡܹܐ ܡܫܲܒܿܚܝܼܢ ܗ̄ܘ̣ܵܘ", "ܒܗܵܘ̇ ܥ̣ܕܵܢܵܐ ܕܡܲܥܠܬܹܗ.", ":ܡܵܪܵܐ ܕܡܲܠܟܹ̈ܐ ܐܸܬܿܬܲܚܬܿܝܼ", "ܘܲܒܼܡܘܼܟܵܟܹܗ ܪܟܸܒܼ ܥܝܼܠܵܐ.", ":ܘܙܵܥ̣ܘ ܟܸܢܫܹ̈ܐ ܕܢܸܬܿܠܘܼܢ ܫܘܼܒܼܚܵܐ", "ܥܲܠ ܡܘܼܟܵܟܹܗ ܕܲܚܠܵܦܲܝܢ.", ":ܪ̈ܫܲܝ ܥܲܡܡܹ̈ܐ ܕܒܐܘܿܪܸ ܫܠܸܡ", "ܥܲܡ ܟܸܢ̈ܫܹܐ ܚܲܝܵܒ̇ܝܼܢ ܗ̄ܘ̣ܵܘ.", ":ܕܲܢܡܲܠܠܘܼܢ ܥܲܠ ܬܸܫܒܿܘܿܚܬܹܗ", "ܒܙܲܒܼܢܵܐ ܕܐܸܬܼܵܐ ܨܹܐܕܲܝܗܘܿܢ.", ":ܘܥܲܠ ܕܲܛܥܲܡ̣ܘ ܟܵܗܢܹ̈ܐ ܫܘܼܒܼܚܹܗ", "ܕܚܲܝܵܒܼܝܼܢ ܗ̄ܘ̣ܵܘ ܕܲܢܫܲܒܿܚܘܼܢ.", ":ܛܠ̈ܝܐ ܩܥ̣ܘܿ ܠܹܗ ܬܸܫܒܿܘܿܚܝܵܬܐ", "ܠܒܲܪ ܡܲܠܟܿܐ ܢܐܘܿܫܲܥܢ̈ܝܗܘܿܢ.", ":ܘܐܸܠܘܼ ܫܬܼܩܘ ܗ̄ܘ̣ܵܘ ܡܫܒܚ̈ܢܐ", "ܠܵܐ ܒܛܸܠ ܫܘܼܒܼܚܵܐ ܡ̣ܢ ܬܲܡ̇ܢ.", ":ܕܟܹܐܦܹ̈ܐ ܒܙܵܘܥܵܐ ܩܥ̈ܝܢ ܠܹܗ", "ܐܘܫܲܥܢܵܐ ܠܲܡܠܸܟ ܡܲܠܟܹ̈ܐ.", ":ܒܪܝܼܬܼܵܐ ܟܠܵܗ̇ ܐܸܬܿܕܲܡܪܲܬ̤", "ܥܲܠ ܡܘܼܟܵܟܼܵܐ ܕܡܹܐܬܼܝܼܬܹܗ.", ":ܕܐܸܬܿܬܿܙܝܼܥܲܬ̤ ܕܬܸܬܸܿܠ ܫܘܼܒܼܚܵܐ", "ܒܩܵܠܵܐ ܪܵܡܵܐ ܒܐܘܿܫܲܥܢ̈ܐ.", ":ܠܝܵܕܘ̈ܥܹܐ ܓܹܝܪ ܫܲܪܝܼܪܵܐ", "ܡܸܠܬܼܵܐ ܕܡܲܠܸܠ ܦܵܪܘܿܩܲܢ.", ":ܕܐܸܢ ܦ̣ܩܕܼ ܩܥ̇ܝܢ ܗ̄ܘ̣ܵܘ ܫܘ̈ܥܹܐ", "ܘܟܹܐܦܹ̈ܐ ܫܘܼܒܼܚܵܐ ܕܪܲܒܿܘܼܬܹܗ.", ":ܐܸܡ݂ܲܪ ܠܹܗ ܠܲܐܝܢܵܐ ܕܲܣܢܝܼܩ", "ܥܲܠ ܬܲܚܘܝܼܬܼܵܐ ܕܲܫܪܪܐ.", ":ܕܡ̣ܢ ܓܲܠܝ̈ܬܐ ܦܫܝܼܩ ܗ̄ܘ̣ܵܐ ܠܹܗ", "ܕܢܸܣܬܲܟܲܠ ܥܲܠ ܟܲܣܝܵܬܐ.", ":ܒܲܙܩܝܼܦܘܼܬܹܗ ܕܥܲܠ ܩܲܝܣܵܐ", "ܡܫܲܒܿܚܵܢܹ̈ܐ ܫܲܬܿܝܼܩܝܼܢ ܗ̄ܘ̣ܵܘ.", ":ܘܟܹܐܦܹ̈ܐ ܘܫܘ̈ܥܹܐ ܩܥ̣ܵܘ ܫܘܼܒܼܚܵܐ", "ܕܚܲܝܵܒܼܝܼܢ ܠܐܲܠܵܗܘܼܬܹܗ.", ":ܚܠܵܦ ܬܲܠܡܝܼ̈ܕܹܐ ܘ̈ܛܠܝܐ", "ܕܠܵܐ ܫܲܒܿܚܘܼܗܝ ܟܲܕܼ ܬܠܹܐܒܩܲܝܣܵܐ.", ":ܡܝܼܬܹ̈ܐ ܢܦܲܩ̣ܘ ܡ̣ܢ ܩܲܒܿܪ̈ܲܝܗܘܿܢ", "ܘܝܲܒܲܒ̣ܘ ܫܘܼܒܼܚܵܐ ܠܐܝܼܩܵܪܹܗ.", ":ܫܘܼܒܼܚܹܗ ܕܡܵܪܢ ܠܵܐ ܛܵܠܡ̇ܝܼܢ", "ܟܝܢ̈ܐ ܟܠܗܘܿܢ ܕܲܒܼܝܼܬܼܵܐ.", ":ܕܗܵܐ ܙܵܝ̇ܥܝܼܢ ܠܲܡܫܲܒܼܵܚܘܼ", "ܠܡܵܪܘܼܬܹܗ ܒܟܼܠܗܘܿܢ ܙܲܒܼܢ̈ܐ.", ":ܐܵܦ ܡ̣ܢ ܟܹܐܦ̈ܐ ܘܡ̣ܢ ܩܲܝ̈ܣܹܐ", "ܦܫܝܼܩ ܠܹܗ ܠܚܵܠܹܗ ܕܢܸܬܼܡܲܠܲܠ.", ":ܕܲܒܼܪܸܡܙܹܗ ܟܙܝܼܥ ܠܲܟܼܝܵܢܹ̈ܐ", "ܕܪܲܒܿܘܼܬܼܵܐ ܕܫܘܼܒܼܚܹܗ ܒܸܩܥܘܿܢ.", ":ܡ̈ܠܲܠܹܐ ܥܲܡ ܫܲܬܿܝܼܩܹ̈ܐ", "ܒܸܐܣܟܹܿܝܡ̈ܝܗܘܿܢ ܗܵܐ ܙܵܡ̇ܪܝܼܢ.", ":ܫܘܼܒܼܚܵܐ ܕܲܦܐܹܐ ܠܐܝܼܩܼܵܪܹܗ", "ܟܲܣܝܵܐܝܼܬܼ ܒܲܟܼܝܵܢܲܝ̈ܗܘܿܢ.", ":ܒܬܲܗܪܵܐ ܕܗܘ̤ܵܐ ܝܵܘܡܵܢܵܐ", "ܡ̈ܠܝܼܠܹܐ ܘܚܲܪ̈ܫܹܐ ܐܸܬܸܿܕܲܡܲܪܘ.", ":ܘܲܒܼܚܲܝܠܹܗ ܠܵܐ ܐܸܣܬܲܟܲܠܘ", ":ܥܲܡܵܐ ܦܩܪܵܐ ܕܝܗܕ̈ܝܐ", ":ܚܲܕ ܬܲܗܪܵܐ ܐܝܼܬܼܵܘܗܝ ܗܵܢܵܐ", "ܕܲܪܟܼܝܼܒܼ ܡܵܪܢ ܥܲܠ ܥܝܼܠܵܐ.", ":ܗܵܘ̇ ܕܲܟܼܪ̈ܘܿܒܹܿܐ ܒܲܡܪܵܘܡܹܐ", "ܡܙܲܚܝܼܢ ܫܘܼܒܼܚܵܐ ܕܡܵܪܘܼܬܹܗ.", ":ܘܕܘܼܡܵܪܵܐ ܐ̄ܚܪܢܵܐ ܗܵܢ̇ܘ", "ܕܲܒܣܘܟ̈ܐ ܢܦܲܩ̣ܘ ܗ̄ܘ̣ܵܘ ܠܐܪܥܹܗ.", ":ܘܠܵܐܝܵܕܼܥ̇ܝܼܢ ܕܡܸܛܠ ܡܢܵܐ ܠܹܗ", "ܡܙܲܚܝܼܢ ܗ̄ܘ̣ܵܘ ܣܒܸܕܲܪ̈ܝܗܘܿܢ.", ":ܬܲܗܪܵܐ ܬܠܝܼܬܼܵܝܵܐ ܗܵܢ̇ܘ", "ܕܲܬܼܗܲܪܘ ܒܹܗ ܫܡܲܝܵܐ ܘܐܲܪܥܵܐ.", ":ܕܝܲܠܘܼܕܹܐ ܝܼܢܩܲܝ̈ ܬܕܲܝ̈ܵܐ", "ܩܵܥܹ̇ܝܢ ܗ̄ܘ̣ܵܘ ܠܹܗ ܒܐܘܒܲܥܢܹ̈ܐ.", ":ܐܲܟܸܿܣܘ ܗ̄ܘ̣ܵܘ ܫܲܒܼܪܹ̈ܐ ܠܟܼܵܗܢܹ̈ܐ", "ܘܠܣܦܪ̈ܐ ܒܐܘܿܫܲܥܲܢܲܝ̈ܗܘܿܢ", ":ܕܟܲܕܼ ܕܲܥܕܲܟܲܝܠ ܠܵܐ ܡܲܠܸܠܘ", "ܚܲܕܬܐ ܐܲܟܼܪܸܙܘ ܒܩܵܠܲܝܗ̈ܘܿܢ.", ":ܒܬܸܫܒܿܚ̈ܵܬܼܵܐ ܕܠܵܐ ܡܸܬܼܡܼ̈ܠܠܵܢ", "ܫܲܒܿܚܘܼܗܝ ܝܵܘܡܵܐ ܟܸܢ̈ܫܹܐ.", ":ܠܡܲܠܟܵܐ ܕܲܢܨܲܚ̣ ܒܲܩܪܵܒܼܵܐ", "ܠܘܼܩܒܲܠ ܡܵܘܬܵܐ ܘܣܵܛܵܢܵܐ.", ":ܘܵܝܘܡܵܢܵܐ ܓܹܝܪ ܪ̈ܘܼܚܵܢܹܐ", "ܫܲܒܲܚܘ ܠܲܒܼܪܵܐ ܥܲܡ ܟܸܢܫܹ̈ܐ.", ":ܕܲܚ̣ܙܵܘ ܕܡܲܟܸܿܟ ܗ̄ܘ̣ܵܐ ܢܲܦ̣ܫܹܗ", "ܒܪܟܘܒܐ ܡܚܝܼܠܵܐ ܘܫܝܼܛܵܐ.", "ܘܚܠܦ ܨܗܝܘܢ ܕܣܢܬܹܗ:", "ܘܲܠܚܘܼܒܹܗ ܠܵܐ ܐܸܬܼܢܲܩܦܲܬ̤.", ":ܗܵܐ ܡܩܲܠܣܝܼܢ ܠܹܗ ܟܠܥܲܡܡܝܼ̈ܢ", "ܒܥܹܕܲܬܼ ܩܘܼܕܼܫܵܐ ܕܪܸܚܡܬܹܗ.", ":ܕܚ̇ܨܝܼܢ ܒܥܹܐܕܼܵܘ̈ܗܝ ܩܲܕܲܝܼܫܹ̈ܐ", "ܥܲܡܡܹ̈ܐ ܕܲܦܢ̣ܵܘ ܠܝܼܕܲܥܬܹܗ.", ":ܘܲܡܙܲܚܝܼܢ ܠܵܗ̇ ܠܡܹܐ ܬܼܝܼܬܹܗ", "ܚܠܵܦ ܛܵܠܘܿܡܹ̈ܐ ܕܠܵܐ ܩܲܒܲܠܘܼܗܝ.", ":ܟܲܕܼ ܡܫܲܒܿܚܝܼܢ ܠܹܗ ܒܣܵܘܪ̈ܲܝܗܘܿܢ", "ܥܠܲܝܼܡܹ̈ܐ ܘܣܵܒܹ̈ܐ ܘܝܲܠܘܼܕܹ̈ܐ.", ":ܘܲܒܼܩܝܼܢ̈ܬܐ ܕܪܘܼܚܩܘܕܼܫܵܐ", "ܙܵܡ̇ܪܝܼܢ ܫܘܼܒܼܚܵܐ ܠܡܵܪܘܼܬܹܗ.", "ܐܸܬܼܒܲܝܲܢܘ ܡܸܟܹܿܝܠ ܒܗܵܕܹܐ.", "ܟܸܢܫܹ̈ܐ ܦܪ̈ܝܼܩܲܝ ܒܲܨܠܝܼܒܼܵܐ.", ":ܘܝܼܠܲܦܘ ܐ̄ܪܵܙܵܐ ܕܲܫܪܵܪܹܗ", "ܕܲܚܠܵܦܲܝܢ ܓܡ݂ܲܪ ܝܵܘܡܵܢܵܐ.", ":ܗܝ̇ ܓܹܝܪ ܕܪܟܸܒܼ ܥܲܠ ܥܝܼܠܵܐ", "ܠܵܘ ܡܸܛܠ ܕܲܠܝܼܬܿ ܠܹܗ ܪ̈ܟܼܫܐ.", ":ܐܸܠܵܐ ܕܠܲܢ ܢܸܬܸܠ ܛܘܼܦ̣ܣܵܐ", "ܕܲܒܼܡܘܼܟܵܟܹܗ ܢܸܬܿܕܲܡܹܐ.", ":ܡܲܚܙܝܼܬܼܵܐ ܕܫܲܦܝܼܪ̈ܬܹܗ", "ܩܒ݂ܲܠ ܒܲܪ ܟܘܼܒܹܗ ܩܕܼܵܡ ܥܲܝܢܲܝ̈ܢ.", ":ܕܢܸܚܙܹܐ ܡܘܼܡܹ̈ܐ ܕܕܘܼܒܵܪ̈ܲܝܢ", "ܘܠܵܐ ܢܸܬܿܬܿܪܝܼܡ ܒܫܘܼܒܼܚܵܐ ܣܪܝܼܩܵܐ.", ":ܠܡܲܠܟܿܘܼܬܹܗ ܓܹܝܪ ܙܲܡܸܢ ܠܲܢ", "ܒܝܲܕܼ ܡܹܐ ܬܼܝܼܬܹܗ ܕܲܠܘܵܬܲܢ.", ":ܢܲܛܝܸܒܼ ܢܲܚܬܹ̈ܐ ܕܡܸܫܬܘܼܬܼܵܐ", "ܕܢ̣ܥܘܿܠ ܥܲܡܹܗ ܠܲܓܼܢܘܿܢܹܗ.", ":ܢܲܚܬܹ̈ܐ ܕܟܼ̈ܝܵܐ ܬܵܒܲܥ݁ ܠܲܢ", "ܒܝܵܘܡܵܐ ܪܲܒܵܐ ܕܓܸܠܝܵܢܹܗ.", ":ܢܸܬܼܥܲܛܲܦ ܕܲܟܼܝܼܘܼܬܼ ܢܲܦ̣ܫܵܐ", "ܢܙܚܝܘܗܝ ܐܵܽܦ ܚܢܲܢ ܕܲܟܼܝܵܐܝܼܬܼ.", ":ܘܲܒܼܗܘ̈ܠܵܠܹܗ ܕܠܵܐ ܫܲܠܘܵܐ", "ܢܕܲܡܪܸܡ ܠܲܫܡܹܗ ܩܲܕܿܝܼܒܵܐ.", ":ܘܢܸܩܠܹܐ ܟܠܲܢ ܫܲܘܝܵܐܝܼܬܼ", "ܐܘܿܫܲܥܢܵܐ ܠܵܟ ܒܲܡܪܵܘܡܹܐ.", "ܐܘܿܫܲܥܢܵܐ ܠܲܒܼܪܹܗ ܕܕܼܵܘܝܼܕܼ ܒܪܝܼܟ ܕܐܸܬܼ̇ܐ ܒܲܫܡܹܗ ܕܡܵܪܝܵܐ܀"], "lines": ["܀ ܡܐܡܪܐ: ܟܐ܀ ܕܐܘܫܥ̈ܢܐ܀", "ܕܝܼܠܹܗ ܟܲܕܼ ܕܝܼܠܹܗ ܡܹܐܡܪܵܐ ܕܥܸܣܪܝܼܢ ܘܚܲܕܼ ܘܠܵܚܸ̇ܡ ܠܐܘܿܫܲܥ̈ܢܹܐ܀", "ܥܘܼܢܵܝܵܐ܀", "ܒܪܵܐ ܕܐܸܬܼܩܲܠܲܣ ܡ̣ܢ ܦܘܼܡ ܝܲܠܘܼܕܹ̈ܐ ܚܲܝܸܠ ܠܕܠܲܢ ܕܲܢܩܲܒܿܠܵܟ ܒܐܘܿܫܲܥܢܹ̈ܐ܀", "ܐܲܚܲܝ̈ ܀", ":ܨܡܚܵܐ ܫܒܼܝܼܚܵܐ ܕܡ̣ܢ ܐܲܒܼܵܐ", ":ܒܪܵܐ ܕܠܵܐ ܛܠܹܐ ܡ̣ܢ ܝܵܠܘܿܕܹܗ", ":ܡܸܠܬܹܗ ܕܐܲܒܼܵܐ ܡܬܡܘܿܡܵܝܵܐ", "ܕܐܝܵܬܼܘܗܝ ܡܡܬܩܡ ܥܲܡ ܐܒܼܘܼܗܝ.", ":ܕܢ̣ܚ ܐܝܟ ܫܸܡܫܵܐ ܒܐܢܫܘܬܿܢ", "ܘܲܡܠܹܐ ܥܵܠܡܵܐ ܡ̣ܢ ܫܘܼܒܼܚܹܗ.", ":ܘܲܛܠܸܩ ܘܐܵܘܦܝܼ ܚܸܫܘܟܼܵܐ", "ܡ̣ܢ ܙܲܠܝܼܩܹ̈ܐ ܕܬܸܫܒܿܘܿܚܬܹܗ.", ":ܘܟܲܕ ܠܵܐ ܡܲܨܝܵܐ ܗ̄ܘ̣ܵܬܼ ܕܬܸܚܙܝܘܗܝ", "ܥܲܝܢܵܐ ܘܲܬܼܚܘܪ ܒܟܝܼܵܢܹܗ.", ":ܒܪܹܫܝܵܬܐ ܕܲܠܒܸܫ ܡܸܢܲܢ", "ܚܲܦܝܼ ܙܝܼܘܵܐ ܕܪܲܒܿܘܼܬܹܗ.", ":ܫܘܼܒܚܹܗ ܚܵܘܝܼ ܠܲܥܒܼܝܼ̈ܕܹܐ", "ܠܵܐ ܗ̄ܘ̣ܵܐ ܟܝܵܢܵܐ ܕܟܣܝܘܼܬܹܗ.", ":ܘܚܹܝܠ ܡܵܪܘܬܹܗ ܐܵܘܕܲܥ ܠܲܢ", "ܠܵܐ ܗ̄ܘ̣ܵܐ ܣܵܟܼܵܐ ܕܐܝܼܬܼܘܼܬܹܗ.", ":ܢܲܚܬܐ ܕܦܲܓܼܪܢ ܠܒܸܫ ܚܘܼܒܹܿܗ", "ܡܸܠܬܹܗ ܕܐܲܒܼܵܐ ܘܥܲܡ݂ܲܪ ܒܗ.", ":ܘܬܲܪܓܼܵܡ ܒܐܝܼܕܹܗ ܠܲܡܠܝܼ̈ܠܹܐ", "ܚܹܝܠ ܒܘܼܕܵܩܵܐ ܕܚܟܼܡ̈ܬܗ.", ":ܟܢܵܪܵܐ ܕܒܸܣܪܵܐ ܠܲܠܝܐ", "ܪܟܸܿܒ ܚܘܼܒܹܿܗ ܠܓܸܠܝܵܢܹܗ.", ":ܕܲܢܚܲܕܹܐ ܒܲܙܡܝܼܪ̈ܵܬܗ", "ܠܪ̈ܘܼܚܵܢܹܐ ܘܠܦܓܼܪܵܢܐ.", ":ܒܡܸܢܝ̈ ܦܲܓܼܪܐ ܡܵܝܘܿܬܼܵܐ", "ܢܩ̣ܫ ܨܒܼܝܵܢܵܐ ܕܟܲܣܝܘܼܬܹܗ.", ":ܘܲܬܼܗܲܪܘ ܐܢ̈ܫܐ ܘܡܠܐܟܼ̈ܐ", "ܒܲܝܕܼ ܚܲܠܝܘܼܬܼܵܐ ܕܩܝܼܢ̈ܬܹܗ.", ":ܒܲܨܠܸܡ ܨܲܠܡܵܐ ܕܐܝܼܬܼܘܼܬܹܗ", "ܝܲܩܪܹܗ ܡ̣ܢ ܟܠ ܒܝܲܕܼ ܚܘܼܒܹܿܗ.", ":ܘܒܼܐܝܕܹܿܗ ܐܲܦܨܲܚ ܠܲܒܼܪܝܼܵܬܐ", "ܟܲܕܼܡܝܪܐ ܗ̣ܘܵܬܼ ܒܲܚܛܝܵܬܐ.", ":ܒܵܥܵܘ̣ܠܵܐ ܕܐܹܢ̈ܫܐ ܐܬܿܕܠܚ", "ܫܲܝܼܢܵܐ ܕܟܼܠܵܗ̇ ܥܵܡܲܪܬܐ.", ":ܘܲܫܪ̣ܵܐ ܫܘܼܒܼܚܹܗ ܒܒܲܪܢܵܫܵܐ", "ܕܲܢܫܲܝܸܢ ܒܹܗ ܒܸܪ̈ܝܵܬܐ.", ":ܐܪܵܙܵܐ ܟܲܣܝܵܐ ܕܕܼܘܼܡܪܵܐ", "ܐܸܬ̣ܵܐ ܠܓܸܠܝܵܐ ܒܲܚܢܵܢܹܗ.", ":ܗܘ̇ ܕܠܲܚܙܵܬܹܗ ܐܸܬܼܪܓܪܓܘ", "ܫܡܝܢ̈ܐ ܘܐܪ̈ܥܢܝܐ.", ":ܣܸܦܪ̈ܐ ܫܪܪܐ ܒܡܹܐ ܬܼܝܼܬܹܗ", "ܕܐܲܠܸܦܘ ܠܲܢ ܕܲܥܬܼܝܼܕܼ ܕܢܹܐܬܵܐ.", ":ܘܫܲܡܠܝܼ ܘܲܓܼܡ݂ܲܪ ܡܠܝ̈ܗܘܿܢ", "ܕܲܢܒܼ̈ܝܐ ܕܐܲܟܼܪܸܙܘ ܐ̄ܪ̈ܵܙܘܗܝ.", ":ܗܘ̤ܵܬܼ ܒܲܥܒܼܵܐ ܗܵܝ̇ ܕܡ̣ܠܟ", "ܘܡ̣ܢ ܙܲܪܥܹܗ ܕܕܼܵܘܝܼܕܼ ܐܸܬܼܓܠܝܼ.", ":ܐܲܝܟ ܕܐܸܬܼܡܲܠܲܠܘ ܩܕܼܵܡ ܕܵܪܹ̈ܐ", "ܒܦܘܼܡܵܐ ܕܟܼܠܗܘܿܢ ܩܲܕܿܝܫܼܵܘ̈ܗܝ.", ":ܒܝܲܠܕܗ ܚܲܪܪܢ ܡ̣ܢ ܛܘܥܝܲܝ", "ܘܩܲܕܼܫܲܢ ܒܐ̄ܪܵܙܹܐ ܕܲܥܡܵܕܹܗ.", ":ܘܨܵܪ ܠܲܢ ܛܘܼܦ̣ܣܵܐ ܕܕܵܟܝܼܘܼܵܬܐ", "ܒܨܵܘܡܹܗ ܙܲܗܝܵܐ ܘܩܲܕܲܝܼܫܵܐ.", ":ܘܕܲܚܙ̣ܵܐ ܕܲܟܼܡܵܐ ܐܸܫܬܲܩܲܠܘ", "ܫܹ̈ܐܕܹܐ ܒܚܘܼܬܼܪܵܐ ܥܲܠ ܓܸܢܣܲܢ.", ":ܨܒ̣ܐ ܕܒܐ ܣܟܹܿܝܡܵܐ ܕܡܘܼܟܵܟܲܢ", "ܢܒܲܛܸܠ ܚܘܼܬܼܪܵܐ ܕܡܪܘܿܕܼܵܐ.", ":ܪܟܸܒܼ ܓܹܝܪ ܥܲܠ ܥܝܼܠܵܐ ܫܝܼܛܵܐ", "ܘܥܲܠ ܠܡܕܝܼܢܬܐ ܐܘܿܪܸܫܠܸܡ.", ":ܫܩܲܠ̣ܘ ܗ̄ܘ̣ܵܘ ܣܵܘ̈ܟܹܐ ܒܐܝܼܕܲܝ̈ܗܘܿܢ", "ܛ̈ܠܝܐ ܘܫܒܼܪܹ̈ܐ ܘܝܠܘܕ̈ܐ.", ":ܟܕܼ ܩ̇ܥܝܼܢ ܗ̄ܘ̣ܵܘ ܐܘܫܥܢܐ", "ܠܡܲܠܟܿܐ ܕܼܕܼܢܲܚ̣ ܡ̣ܢ ܕܵܘܝܼܕܼ.", ":ܒܗܵܢܵܐ ܓܹܝܪ ܝܵܘܡܵܐ ܫܸܠܡܲܬ̤", "ܡܸܠܬܹܗ ܕܝܲܥܩܘܿܒܼ ܙܲܕܝܼܩܵܐ.", ":ܕܐܸܬܼ ܢܲܒܿܝܼ ܡ̣ܢ ܩܕܼܵܡ", "ܥܲܠ ܡܹܐܬܼܝܼܬܹܗ ܕܲܠܘܼܬܲܢ.", ":ܠܵܐ ܗ̇ܟܹܝܠ ܢܸܟܼܢܲܕܼ ܫܲܒܼܛܵܐ", "ܕܡܲܡܠܸܟ ܗ̄ܘ̣ܵܐ ܥܲܠ ܝܗܘܕܐ.", ":ܘܡܒܕܩܵܢܵܐ ܕܟܣܝ̈ܬܐ", "ܘܲܢܒܼܝܵܐ ܡ̣ܢ ܒܹܝܬܼ ܪܸ̈ܓܼܠܵܘܗܝ.", ":ܥܕܲܡܵܐ ܕܢܹܐܬܹܐ ܡ̇ܢ ܕܕܝܼܠܹܗ", "ܐܝܼܬܼܵܘܗܝ ܫܘܼܠܛܢ ܡܲܠܟܿܬܼܬܼܵܐ.", ":ܘܗܵܝܕܝܢ ܠܲܡ ܢ̣ܒܼܛܸܠ ܡܲܠܟܿܐ", "ܘܢܒܼܝܐ ܡ̣ܢ ܝܗܹܘܼܕܼܵܐ.", ":ܕܝܠܹܗ ܗ̄ܝ̣ ܡܲܠܟܿܘܼܬܼ ܥܵܠܲܡ", "ܕܠܵܐ ܫܘܼܠܡܵܐ ܠܕܼܵܪܕܵܪ̈ܝܢ.", ":ܘܗܘ̤ ܐܝܼܬܼܵܘܗܝ ܫܘܡܠܵܝ ܐ̄ܪ̈ܵܙܐ", "ܘܣܘܼܟ̈ܝܵܐ ܕܟܼܠܗܘܿܢ ܥܲܡܡܹ̈ܐ.", ":ܘܐܲܝܟ ܕܐܸܬܼܢܲܒܿܝܼ ܗ̄ܘ̣ܵܐ ܝܼܥܩܘܿܒܼ", "ܐܲܝܟ ܕܝܼܠܸܦ ܡ̣ܢ ܓܸܠܝܵܢܵܐ.", ":ܐܲܝܟ ܡܸܠܬܹܗ ܠܲܝܬܿ ܒܼܝܼܗܘܼܕܼܵܐ", "ܠܵܐ ܡܠܟܿܐ ܐܵܦܠܵܐ ܢܒܼܝܼܵܐ.", ":ܠܵܐ ܡܨܹܐ ܕܢܹܐܡܲܪ ܝܼܗܘܼܕܼܵܐ", "ܕܐܝܼܬܼ ܠܹܗ ܡܲܠܟܿܐ ܡ̣ܢ ܓܸܢܣܹܗ.", ":ܘܐܵܦܠܵܐ ܡܸܫܟܲܚ ܕܲܢܚܵܘܹܐ", "ܕܢܒܼܝܐ ܐܝܼܬܼ ܠܹܗ ܒܠܲܡܹܗ.", ":ܐܸܢܗܘ̤ ܕܡ̣ܟܹܿܝܠ ܥܲܢܝܕܠܹܗ", "ܢܒܼܝܼܵܐ ܘܡܲܠܟܿܐ ܐܲܝܟ ܕܲܥ̣ܢܲܕܲܘ.", ":ܡܵܕܹܝܢ ܒܗܵܢܵܐ ܐܸܣܬܲܝܟܲܬ̤", "ܢܒܼܝܼܘܼܬܹܗ ܕܐܒܘܢ ܝܥܩܘܿܒ.", ":ܠܵܐ ܬܸܬܼܦܲܠܓ ܒܚܘܼܫܵܒܲܝ̈ܟ", "ܒܲܪ ܐܲܒܼܪܵܐ ܛܒܼܝܼܥ ܒܲܓܼܙܘܼܪܬܵܐ.", ":ܐܸܬܼܒܼܩܵܐ ܦܵܪܘܿܫܵܐܝܼܬܼ", "ܒܡܸܠܘ̈ܗܝ ܕܝܲܥܩܘܿܒܼ ܙܲܕܝܼܩܵܐ.", ":ܚܙܝܼ ܐܬܼܘ̈ܬܐ ܕܩܲܕܡ ܝܗ̣ܒ", ":ܘܐܲܛܼܪܸܙ ܠܵܟ ܥܲܠ ܗܵܘ̇ ܕܐܵܬܹ̇ܐ", ":ܕܥܬܼܝܼܕ ܕܢܹܐܬܹܐ ܘܲܢܒܼܛܸܠ", "ܢܒܼ̈ܝܹܐ ܘܡ̈ܲܠܟܹܿܐ ܡ̣ܢ ܥܲܡܵܟ.", ":ܐܡ̣ܪ ܓܹܝܪ ܕܢܹܐܣܘܿܪ ܥܝܼܠܹܗ", "ܒܕܼܵ ܠܝܼܬܼܵܐ ܒܲܪ ܐܲܬܵܢܹܗ.", ":ܘܠܵܐ ܠܲܡ ܢܸܬܼ ܒܲܥܪܲܪ ܥܝܼܠ̈ܐ", "ܘܢܸܦܣܘܿܩ ܡܸܢܵܗ̇ ܫܲܒܘܼܩܵܐ.", ":ܒܗܵܕܐ ܐܵܬ̤ܵܐ ܚܵܘܝܼ ܠܲܢ", "ܚܲܝܠܵܐ ܕܟܼܠ ܡܸܫܬܲ ܥ̣ܒܲܕܼ ܠܹܗ.", ":ܘܐܲܝܟ ܕܲܠܥܝܼܠܵܐ ܡܟܲܒܸܿܫ ܠܗܘܿܢ", "ܠܛܪ̈ܘܢܐ ܬܚܹܝܬܼ ܡܲܠܟܿܘܼܬܹܗ.", ":ܘܕܲܪܸܟܸܒܼ ܕܹܝܢ ܒܗܵܢܵܐ ܝܵܘܡܵܐ", "ܥܲܠ̣ ܥܝܼܠܵܐ ܘܥܲܠ̣ ܠܐܘܼܪܸ ܫܠܸܡ.", ":ܕܠܵܐ ܬܸܒܼܛܲܠ ܡܸܠܬܐ ܕܐܸܡ݂ܲܪ", "ܢܒܼܝܼܵܐ ܒܪܘܼܚܵܐ ܩܕܼܵܡ ܕܵܪܹ̈ܐ.", ":ܙܟܲܪܝܵܐ ܢܒܼܝܼܵܐ ܒܲܪ ܝܲܥܩܘܿܒܼ", "ܐܵܦ ܗܘ̤ ܒܲܕܹܩ ܐܲܝܟ ܐܲܒܼܘܼܗܝ.", ":ܘܐܲܟܼܪܸܙ ܥܠ̣ܵܘܗܝ ܟܲܕܼ ܐܵܡܲ݁ܪ", "ܦܨܝܼܚܵܐܝܼܬܼ ܒܲܢܒܼܝܼܘܼܬܹܗ.", ":ܚܲܝܨ ܗ̄ܘ̣ܵܐ ܡܸܢܵܘ̈ܗܝ ܕܟܸܢܵܪܹܗ", "ܘܐܲܙܝܼܥ ܩܵܠܹܗ ܟܲܕܼ ܐܵܡܲ݁ܪ.", ":ܕܘܼܨܝ ܘܚܲܕܝܼ ܐܘ ܒܪܬܼ ܨܗܝܘܿܢ", "ܘܝܲܒܼܒܝܼ ܕܐܸܬܼܵܐ ܠܹܗ ܡܲܠܟܹܿܟܝܼ.", ":ܕܗܵܐ ܡܲܛܝܼ ܠܹܗ ܦܵܪܘܿܩܼܟܝܼ", "ܘܲܪܟܼܝܼܒܼ ܥܲܠ ܒܲܪ̈ ܐܲܬܼܵܢܵܐ.", ":ܦܬܲܚ̣ ܠܹܗ ܬܲܪ̈ܥܲܝܟܿܝ ܐܘܿܪܸ ܫܠܸܡ", "ܕܦܪܘܿܩܵܐ ܐܸܬ̣ܐ ܠܘܵܬܹܟܼܝ.", ":ܕܘܼܨܝ ܛܵܒܼ ܗܵܟܹܝܠ ܒܲܪܬܼ ܨܗܝܘܿܢ", "ܘܲܩܥܵܝ ܠܹܗ ܫܘܼܒܼܚܵܐ ܦܲܐܝܵܐ.", ":ܘܩܲܒܸܿܠܝܼ ܢܝܼܪܗ ܒܲܣܝܼܡܵܐ", "ܘܲܣܓܼܘܲܕܼ ܠܹܗ ܒܠܹܒܿܐ ܫܲܦܝܵܐ.", ":ܠܵܐ ܫܲܐܸܠܬܹܗ ܒܲܪܬܼ ܨܗܝܘܿܢ", "ܡܵܢܲܙ ܗ̄ܝ̣ ܐܵܬܹܗ ܕܗܵܘ̇ ܡܲܠܟܿܐ.", ":ܘܫܲܪܝܼ ܡܦܝܼܣ ܠܵܗ̇ ܒܝܲܕܼ ܡܼܠܵܘ̈ܗܝ", ":ܕܐܲܝܠܹܝܢ ܣܥ̇ܪ ܒܡܹܐܬܼܝܼܬܹܗ", ":ܡܲܟܿܝܼܟ ܡܲܠܟܹܿܟܼܝ ܡ̣ܢ ܡܲܠܟܹ̈ܐ", "ܘܲܒܨܒܼܝܵܢܹܗ ܐܹܬܼܡܲܟܲܟ.", ":ܘܲܪܟܼܝܼܒܼ ܥܲܠ ܥܝܼܠܵܐ ܫܝܼܛܵܐ", "ܟܲܕܼ ܫܲܠܝܼܛ ܒܪܵܘܡܵܐ ܘܥܘܡܩܵܐ.", ":ܐܲܩܸܠܝ ܡܸܢܹܟܼܝ ܟܠ ܝܘܩܪ̈ܝܼܢ", "ܘܐܘܼܠܨܵܢܹ̈ܐ ܕܲܟܼܪܝܼܟܼܝܼܢ ܠܹܟܼܝ.", ":ܘܠܵܐ ܬܸܬܼܡܲܚܠܝܼܢ ܒܕܸ ܚܠܬܐ", "ܡܸܛܠ ܥܲܡܡܹ̈ܐ ܕܣܢܹ̇ܝܢ ܠܟܼܝ.", ":ܙܲܕܲܝܼܩܵܐ ܐܵܦ ܡܲܟܿܝܼܟܼܵܐ", "ܘܦܵܪܘܿܩܵܐ ܐܝܼܬܼܵܘܗܝ ܡܲܠܟܲܟܼܝ.", ":ܘܥܲܡ ܥܲܡܡܹ̈ܐ ܫܠܵܡܵܐ ܡܡܲܠܸܠ", "ܕܐܵܦ ܗܢܘܿܢ ܕܝܼܠܹܗ ܐܢܘܿܢ.", ":ܘܐܸܡ݂ܲܪ ܬܘܼܒܼ ܕܡ̣ܢ ܐܘܿܪܸ ܫܠܸܡ", "ܡܵܘܒܸܿܕܼ ܣܘܼܣܝܵܐ ܩܲܠܝܼܠܼܵܐ.", ":ܘܡ̣ܢ ܐܲܦܵܪܹܝܡ ܡܪܝܼܡ ܡܲܪܟܿܒܼܬܹܗ", "ܘܲܡܒܲܛܸܠ ܕܬܼܘܼܒܼ ܠܵܐ ܬܸܗܘܹܐ.", ":ܒܹܝܬܼ ܦܘܼ̈ܠܵܓܹܐ ܓܹܝܪ ܩܵܡܲܬ̤", "ܐܘܿܪܸܫܠܸܡ ܪܸܚܡܲܬ̤ ܥܵܘܠܵܐ.", ":ܟܲܕܼ ܫܸܡܥܲܬ̤ ܐܵܬܸܗ ܕܡܲܠܟܿܐ", "ܕܐܲܟܼܪܸܙ ܠܵܗ̇ ܙܟܲܪܝܵܐ ܒܪܘܼܚܵܐ.", ":ܫܠܸܡ ܒܥܒܕܐ ܐܵܦ ܡ̈ܠܐ", "ܕܐܸܬܼܒܲܕܹܿܩ ܥܲܠ ܡܹܐܬܼܝܼܬܹܗ.", ":ܘܐܸܬ̣ܵܐ ܕܢܸܥܘ̣ܿܠ ܠܗܲܪܸ ܫܠܸܡ", "ܘܲܒܼܢܝ̈ܗ̣̄ ܨܗܝܘܿܢ ܠܵܐ ܩܲܒܿܠܘܼܗܝ.", ":ܛܠܲܡ̣ܘ ܗܵܟܹܝܠ ܣܵܒܹ̈ܐ ܫܘܼܒܼܚܹܗ̇", ":ܕܡܲܠܟܿܐ ܕܐܸܬܼܵܐ ܨܹܐܕܲܝ̈ܗܘܿܢ", ":ܘܙܵܥ̣ܘ ܡ̣ܢ ܬܲܗܪܵܐ ܝܠܘܕ̈ܐ", "ܕܲܢܫܒܼܚܘܼܢܵܝܗܝ ܒܐܘܿܫܥܢ̈ܐ.", ":ܥܠܲܝܡܹ̈ܐ ܦܪܥܘܼܗܝ ܫܘܼܒܼܵܚܵܐ", "ܕܚܵܒ̣ܘ ܒܹܗ ܣܵܒܹ̈ܐ ܕܒܲܪܬܼ ܨܸܗܝܘܿܢ.", ":ܘܬܸܩܢܲܬ̤ ܬܡ̇ܢ ܬܫܒܘܚܬܐ", "ܕܡܸܬܼܒܲܥܝܵܐ ܗ̄ܘ̣ܵܬܼ ܠܐܝܩ̣ܵܪܹܗ.", ":ܣܟ݂ܲܪܘ ܗ̄ܘ̣ܵܘ ܦܘܼܡܗܘܿܢ ܛܵܠܘܿܡܹ̈ܐ", "ܟܵܗܢܹ̈ܐ ܘܣܵܦܪܹ̈ܐ ܘܲܦܪ̈ܝܼܫܹܐ.", ":ܘܩܵܡ̣ܘ ܛ̈ܠܝܐ ܓܘܼܕ̈ܝܼܢ ܓܘܼܕܝܼ̈ܢ", "ܕܲܢܝܲܒܿܒܼܘܼܢ ܠܹܗ ܒܐܘܫܥܢ̈ܐ.", "ܒܪܝܼܟ ܕܐܸܬ̣ܵܐ ܒܲܫܡܹܗ ܕܡܵܪܵܝܵܐ.", "ܩܥ̣ܵܘ ܠܹܗ ܬܲܡܝܼܡܲܝ̈ ܢܲܦ̣ܫܵܐ.", ":ܘܪܸܥܡܲܬ̤ ܐܘܼܪܚܹܗ ܕܒܲܪ ܡܲܠܟܿܐ", ":ܕܲܒܼܫܘܼܒܼܚܵܐ ܚܲܕܬܵܐ ܩܲܠܣܘܼܗܝ", ":ܪܕܼܢܘ ܐܝ̈ܠܢܐ ܕܢܸܬܠܘܼܢ ܠܹܗ", "ܣܘܪ̈ܐ ܕܙܲܝܬܐ ܘܕܕ ܩ̈ܠܐ.", ":ܕܡ̣ܢ ܦܹܐܪ̈ܲܝܗܘܿܢ ܬܸܙܕܲܚܲܝ", "ܐܘܪܼܚܹܗ ܕܘܬܼܢܵܐ ܫܡܝܢܐ.", ":ܟ̈ܠܝܼܠܹܐ ܓܕܲܠ̣ܘ ܩܲܪܸܒ̣ܘ", "ܕܫܘܼܒܼܚܵܐ", "ܛ̈ܠܝܐ ܒܣܘܟܹ̈ܐ ܕܠܸܫܵܢܗܘܿܢ.", ":ܟܲܕܼ ܚ̈ܕܝܢ ܒܹܗ ܒܲܡܫܝܼܚܵܐ", "ܕܚ̣ܙܐܘܼܗܝ ܒܹܝܬܼ ܟܸܢܫܲܝ̈ܗܘܿܢ.", ":ܠܵܘ ܟܠ ܙܲܒܼܢܵܐ ܕܥܲܠ̣ ܡܵܪܢ", "ܠܐܘܿܪܸ ܫܠܸܡ ܢܦܲܩ̣ܘ ܗ̄ܘ̣ܵܘ ܠܐܘܼܪܥܹܗ.", ":ܐܲܝܟ ܡܵܐ ܕܢܦܩ̣ܘ ܝܠܘܕ̈ܐ", "ܒܗܢܐ ܝܵܘܡܵܐ ܕܢܫܒܚܘܢ.", ":ܒܗܵܢܵܐ ܝܵܘܡܵܐ ܒܲܝܕܿܝ[؟]", "ܢܦܲܩ̣ܘ ܠܐܘܼܪܥܹܗ ܣܘܓܐܐ ܕܟܸܢ̈ܫܹܐ.", ":ܕܢܚܙܘܢ ܫܘܼܒܼܚܵܐ ܕܪܲܒܿܘܼܬܹܗ", "ܒܠܥܙܪ ܡܝܼܬܼܵܐ ܕܚ̣ܐ.", ":ܢܦܲܩ̣ܘ ܕܹܝܢ ܟܲܕܼ ܠܵܐ ܡܦܵܣܝܼܢ ܗ̄ܘ̣ܵܘ", "ܡܵܢܲܐ ܗ̄ܝ̣ ܥܸܠܬܐ ܕܡܲܦܲܩܬܗܘܢ.", ":ܕܗܘ̤ ܚܲܝܠܹܗ ܐܲܙܝܼܥ ܐܸܢܘܿܢ", "ܕܢܸܦܩܘܼܢ ܠܐܘܼܪܥܹܗ ܒܐܘܿܫܲܠܢܹ̈ܐ.", ":ܐܝܼܬܼ ܕܛܥܢ ܣܘܟ̈ܐ ܕܙܝܬܐ", "ܘܐܝܼܬܼ ܕܠܒܘ̈ܬܐ ܕܕܩ̈ܠܐ.", ":ܘܐܝܼܬܼ ܬܘܼܒܼ ܕܡܵܐܢܵܘ̈ܗܝ ܡܫܵܘܹܐ ܗ̄ܘ̣ܵܐ", "ܒܗܝ̇ ܐܘܪܚܵܐ ܕܗܲܠ̣ܟ ܡܵܪܲܢ.", ":ܐܝܼܬܼ ܗܼ̄ܘ̣ܵܘ ܬܘܼܒܼ ܬܲܡ̇ܢ ܥܠܲܝ̈ܡܹܐ", "ܕܲܒܼܟܢܪ̈ܐ ܙܡ̣ܪܘ ܐܸܢܘܿܢ.", ":ܘܡ̣ܢ ܩܵܠܵܐ ܕܐܘܫ̈ܥܢܝܼܗܘܢ", "ܐܸܬܿܬܿܙܝܼܥܲܬ̤ ܡܕܼܝܼܢܲܬܼ ܨܗܝܘܿܢ.", ":ܦܪ̈ܝܼܫܹܐ ܘܣܵܦܪ̈ܐ ܟܠܵܘ ܦܘܼܡܗܘܿܢ", "ܡ̣ܢ ܬܸܫܒܿܘܿܚܬܹܗ ܕܦܪܘܩܢ.", ":ܘܩܲܠܸܣܘ ܫܲܒܼܪܹ̈ܐ ܚܠܵܦܲܝܗܘܿܢ", "ܒܕܼܘܼܡܵܪܵܐ ܕܠܵܐ ܡܸܬܼܡܲܠܲܠ.", ":ܬܸܫܒܿܘܿܚܬܐ ܕܝܢܩܝ̈ ܬܕ̈ܝܐ", "ܐܬܗܪܲܬ̤ ܐܸܢܘܿܢ ܠܲܐܒܗ̈ܐ.", ":ܒܗܝ̇ ܕܩܥ̣ܘ ܫܘܼܒܚܐ ܚܕܬܐ", "ܕܠܵܐ ܫܲܡܥܘܼܗܝ ܐܢܫ̈ܐ ܡ̣ܢ ܡܬܼܘܿܡ.", ":ܠܥܸ̈ܠ ܡ̣ܢ ܟܝܵܢܵܐ ܡܲܠܸܠܘ ܗ̄ܘ̣ܵܘ", "ܫܒܪ̈ܐ ܩܕܼܵܡܘܗܝ ܕܡܫܝܼܚܵܐ.", ":ܩܵܠܐ ܚܕܬܐ ܕܠܐ ܡܲܠܸܠ", "ܠܸܫܵܢ ܐܢܵܫܵܐ ܐܲܟܼܘܵܬܹܗ.", ":ܫܘܼܒܼܚܵܐ ܚܲܕܬܵܐ ܙܡ̣ܪܘ ܫܒܪ̈ܐ", "ܠܡܲܠܟܿܐ ܚܕܬܿܐ ܕܡ̣ܢ ܕܵܘܝܼܕܼ.", ":ܒܦܘܼܡܵܐ ܚܲܕܝܵܬܐ ܕܲܥܕܲܟܹܿܝܠ", "ܡܸܠܬܐ ܡܸܢܹܗ ܠܵܐ ܢܸܦܩܲܬ̤.", ":ܐܘܿܫܲܥ̣ܢܵܐ ܠܲܡ ܒܲܡܪܵܘܡܹܐ", ":ܩܥ̣ܵܘ ܝܠܘ̈ܕܐ ܒܩ̈ܥܝܗܘܢ", ":ܐܘܿܫܲܥܢܵܐ ܬܘܼܒܼ ܠܒܲܪ ܕܵܘܝܼܕܼ", "ܕܐܝܼܬܼܵܘܗܝ ܦܘܼܫܩܹܗ ܫܘܼܒܼܚܵܐ.", ":ܩܥ̣ܵܐ ܠܵܗ̇ ܙܟܲܪܝܵܐ ܠܒܲܪܬܼܨܗܝܘܿܢ", "ܕܲܬܼܫܲܒܲܚ ܥܲܡ ܝܠܘ̈ܕܐ.", ":ܟܠܬܐ ܒܣܝܼܪܬܐ ܠܵܐ ܨܵܬܲܬ̤", "ܩܵܠܹܗ ܪܓܼܝܼܵܓܼܵܐ ܕܲܢܒܼܝܼܵܐ.", ":ܡܫܲܚܛܵܐ ܗ̄ܘ̣ܵܬܼ ܓܹܝܪ ܒܲܓܼܠܝܼܦܹ̈ܐ", "ܥܲܠ ܗܵܝ̇ ܐܸܬܿܬܿ ܥܝܼܩܲܬ̤ ܕܐܸܬܼܵܐ.", ":ܘܡܸܛܠ ܗܵܢܵܐ ܠܵܐ ܨܵܬܲܬ̤", "ܕܲܕܼ ܐܲܩܒܸܿܠܬܹܗ ܠܲܡܟܼܝܼܪܵܗ̇.", ":ܠܥܸܓܼܠܵܐ ܓܹܝܪ ܫܒܸܐ ܗ̄ܘ̣ܵܐ ܠܸܒܵܗ̇", "ܘܠܹܗ ܪܸܚܡܲܬܼ ܙܲܠܝܼܠܵܐܝܼܬܼ.", ":ܥܲܠ ܗܵܕܐ ܓܹܝܪ ܠܵܐ ܫܸܡܥܲܬ̤", "ܠܲܢܒܼܝܼܵܐ ܕܲܩܥ̣ܵܐ ܕܲܚܕܼܵܝ.", ":ܒܨܲܠܡܵܐ ܓܹܝܪ ܕܐܲܪܒܲܥܵܐܦܝܼ̈ܢ", ":ܣܲܒܿܝܼܟܼܵܐ ܗ̄ܘ̣ܵܬܼ ܒܲܪܬܼ ܨܸܗܝܘܿܢ", ":ܘܠܵܐ ܨܒܼܵܬ̣ ܕܬܸܦܬܲܚ ܠܹܗ ܬܲܪܥܵܐ", ":ܐܲܡܫܝܼܚܵܐ ܕܐܸܬ̣ܵܐ ܠܘܵܬܼܵܗ̇", ":ܠܲܦܬܼܟܼܪܼ̈ܝܗ̇ܝܲܨܦܐ ܗ̄ܘ̣ܵܬܼ", "ܠܡܫܲܡܵܫܘܼ ܒܕܸܚܠܬܐ.", ":ܘܫܘܼܒܼܚܐ ܕܡܵܪܵܗ̇ ܠܵܐ ܝܸܨܦܲܬ̤", "ܘܡ̣ܢ ܙܝܼܘܹܗ ܐܲܗܦܲܟܲܬ̤ ܐܲܦܹܝ̈ܗ̇.", ":ܠܐ̄ܣܬܪܵܐ ܣܸܓܼܕܲܬ̤ ܓܲܠܝܵܐܝܼܬܼ", "ܠܬܲܡܘܙܵܐ ܐܸܒܼܠܵܐ ܥܸܒܼܕܲܬ̤.", ":ܠܡܲܠܟܿܘܿܡ ܪܸܚܡܲܬ̤ ܫܲܩܲܪܬܿܐ", "ܘܲܠܒܲܥܠܵܐ ܕܸܒܼܚܹ̈ܐ ܩܲܪܒܲܬ̤.", ":ܒܩܝܼܢ̈ܬܼܵܐ ܡܸܨܪܵܝܵܬܼܵܐ", "ܒܲܛܝܼܠܵܐ ܗ̄ܘ̣ܵܬܼ ܒܐܲܡܝܼܢܘܼ.", ":ܘܠܵܐ ܣܦܝܼܩܵܐ ܗ̄ܘ̣ܵܬܼ ܕܲܬܼܙܲܡܲܪ", "ܫܘܼܒܼܚܵܐ ܠܲܒܼܪܵܐ ܥܲܡ ܫܲܒܼܪܹ̈ܐ.", ":ܒܕܒܼܚܹ̈ܐ ܕܫܹܐܕܹ̈ܐ ܚܦܛܵܐ ܗ̄ܘ̣ܵܬܼ", "ܕܠܵܐ ܥܘܼܘܵܟ ܠܲܡܛܼܝܵܒܼܘܼ.", ":ܘܠܵܐ ܢܸܦܩܲܬ̤ ܕܬܸܛܥܲܢ ܣܵܘܟܸ̈ܐ", "ܥܲܡ ܝܠܘܕ̈ܐ ܒܐܘܫܥܢ̈ܐ.", ":ܛܠܲܚ̈ܐ ܡܒܲܪܟܼܝܼܢ ܘܲܡܫܲܒܝܼܚܝܼܢ", "ܠܡܲܠܟܵܐ ܕܐܸܬܿܬܲܚܬܝܼ ܠܘܵܬܼܵܗ̇.", ":ܘܨܗܝܘܿܢ ܨܲܠܡܵܐ ܡܲܪܩܵܐ ܗ̄ܘ̣ܵܬܼ", "ܘܒܲܬܼܟܼܪܹ̈ܝܗ̇ ܡܸܫܬܼܛܝܵܐ ܗ̄ܘ̣ܵܬܼ.", ":ܘܬܒܼ̈ܝܐ ܢܩ̣ܫܘ ܠܗ̇ܬܲܪ̈ܥܝܗ̇", "ܟܲܕܼܡܥܝܼܪܝܼܢ ܠܵܗ̇ ܡ̣ܢ ܫܸܢܬܵܐ.", ":ܘܗ̤ܝ ܕܲܡܝܼܟܼܵܐ ܒܲܚܛܵܗ̇ܝܗ̇", "ܥܲܡ ܫܹܐܕܹ̈ܐ ܒܝܼ̈ܫܹܐ ܕܪܸܚܡܲܬܼ.", ":ܕܘܼܨܝ ܒܲܪܬܼ ܨܗܝܘܿܢ ܘܠܵܐ ܕܵܨܲܬ̤", "ܪܵܚܡܲܬܼ ܥܸܓܼ̈ܠܐ ܘܲܓܼܠܝܼܦܵܐ.", ":ܘܲܡܥܵܩܵܐ ܗ̄ܘ̣ܵܬܼ ܥܲܠ ܕܵܐܬܹ̇ܐ", "ܠܲܡܕܼܝܢ̄ܬܵܗ̇ ܚܲܬܼܢܵܐ ܕܲܟܼܝܵܐ.", ":ܝܵܕܥܲܬ̤ ܓܹܝܪ ܕܲܡܦܲܪܣܹܐ ܠܵܗ̇", "ܘܥܲܠ ܗܵܕܹܐ ܣܢܵܬܹܗ ܡܲܓܢ.", ":ܘܲܕܼܢܫܲܬܼܒܲܚ ܡ̣ܢ ܫܲܒܼܪܹ̈ܐ", "ܠܵܐ ܨܵܒܼܝܵܐ ܗ̄ܘ̣ܵܬܼ ܛܵܠܘܿܡܬܐ.", ":ܠܸܒܵܗ̇ ܣܡܝܼܬ̤ ܒܚܣܵܡܵܐ", "ܘܚܸܪܫܲܬ̤ ܫܸܬܼܩܲܬ̤ ܡ̣ܢ ܫܘܼܒܼܚܵܐ.", ":ܡܲܝܨܦܵܐ ܗ̄ܘ̣ܵܬܼ ܠܡܫܲܒܿܚܵܢܹ̈ܐ", "ܕܬܼܫܲܬܸܩ ܡ̣ܢ ܬܸܫܒܘܚܬܗ.", ":ܘܠܵܐ ܨܒ̣ܵܬ̤ ܗ̤ܝ ܠܲܡܫܲܒܵܚܘܼ", "ܠܡܲܠܟܿܐ ܕܐܸܬܼܵܐ ܠܦܘܼܪܩܵܢܵܗ̇.", ":ܘܲܚܦܝܼܛܵܐ ܗ̄ܘ̣ܵܬܼ ܕܲܬܼܫܲܠܹܐ", "ܫܘܼܒܚܐ ܕܝܲܒܸܿܒ̣ܘ ܠܹܗ ܫܲܒܼܪܹ̈ܐ.", ":ܡܫܲܒܚܝܼܢ ܗܵܠܹܝܢ ܒܚܲܕܼܘܼܬܼܵܐ", "ܘܪܲܓܼܝܼܙܵܐ ܗ̤ܝ ܒܩܵܠܲܝ̈ܗܘܿܢ.", ":ܘܓܼܵܙܡܵܐ ܠܗܘܿܢ ܐܲܝܟ ܕܢܸܬܲܫܬܩܘܼܢ", "ܘܫܲܒܼܪܹܐ ܝܲܬܝܼܪ ܡܝܹܒܲܒܼܝܼܢ ܗ̄ܘ̣ܵܘ.", ":ܕܢܫܸܬܿܩܘܼܢ ܒܲܠܚܘܿܕܼ ܨܵܒܼܝܵܐ ܗ̄ܘ̣ܵܬܼ", "ܘܲܪܓܼܝܼܓܼܵܐ ܒܝܲܨܝܼܦܘܼܬܼܵܗ̇.", ":ܘܲܒܼܥܵܬ̤ ܦܘܼܪܣܹ̈ܐ ܐܲܝܟ ܪܸܓܬܵܗ̇", "ܢܫܲܬܲܬܩܘܼܢ ܠܸܒܵܢ̈ܝܗܘܿܢ.", ":ܡܫܲܒܿܚܵܢܹ̈ܐ ܠܵܐ ܫܵܠܹܝܢ ܗ̄ܘ̣ܵܘ", "ܡ̣ܢ ܬܸܫܒܿܘܿܚܬܐ ܕܒܲܪ ܕܵܘܝܼܕܼ.", ":ܕܫܪܪܐ ܐܲܙܝܼܥ ܐܸܢܘܿܢ", "ܠܲܡܫܲܒܵܚܘܼ ܒܩ̈̇ܠܲܝܗܘܿܢ.", ":ܬܸܕܼܡܘܼܪܬܐ ܗ̄ܘ̣ܵܬܼ ܒܡܲܥܠܲܬܹܗ", "ܘܕܼܘܼܡܵܪܵܐ ܠܲܕܦܵܪ̈ܘܼܫܝܼܢ.", ":ܕܠܵܐ ܣܵܦܩ̇ܝܢ ܕܲܢܡܲܠܠܘܼܢܵܗ̇", "ܫܡܲܝܵܢܹ̈ܐ ܘܐܲܪ̈ܥܵܢܵܝܹܐ.", ":ܕܟܸܢܫܹ̈ܐ ܪܵܘܙܝܼܢ ܒܚܕܼܘܼܬܼܵܗ̇", "ܘܛܲܠ̈ܝܹܐ ܦܨܝܼܚܝܼܢ ܗ̄ܘ̣ܵܘ ܒܵܗ̇.", ":ܘܕܚ̇ܨܝܼܢ ܩܕܼܵܡܵܘܗܝ ܕܒܲܪ ܡܲܠܟܵܐ", "ܐܲܝܟ ܕܵܘܝܼܕܼ ܩܕܼܵܡ ܐܵܪܘܿܢܵܐ.", ":ܬܸܫܒܿܘܿܚܬܐ ܚܕܲܬܵܐ ܕܦܐܝܵܐ", "ܠܲܐ ܠܵܗܵܐ ܙܡ݂ܲܪܘ ܠܹܗ ܫܲܒܼܟܹ̈ܐ.", ":ܘܠܲܒܼܪܹܗ ܕܕܼܵܘܝܼܕܼ ܕܲܒܼܚܘܼܒܹܿܗ", "ܐܲܪܝܼܡ ܫܸܦܠܲܢ ܒܡܘܼܡܹܵܗ.", ":ܥܲܡ ܕܵܘܝܼܕܼ ܐܲܒܼܘܼܗܝ ܩܲܥܸܣܘ", "ܠܒܲܪ ܕܵܘܝܼܕܼ ܒܗܘܼܠܠܲܝ̈ܗܘܿܢ.", ":ܘܡܲܙܥܩܝܼܢ ܒܫܝܦܪ̈ܝܗܘܢ", "ܒܩܝܼܢ̈ܬܼܵܐ ܕܥܝܲܪ̈ܲܝ ܪܵܘܡܵܐ.", ":ܒܩܵܠܵܐ ܪܲܒܵܐ ܕܩܪ̈ܢܵܬܼܵܐ", "ܥܲܡ ܩܝܼܬܼܵܪܹ̈ܐ ܘܟܼܫܪ̈ܐ.", ":ܘܦ̈ܠܓܐ ܘܲܙܢܲܝ̈ ܙܡܵܪܵܐ", "ܒܲܒܼܢܵܬܼ̈ ܩܵܠܹܐ ܕܢܸܥܡܲܬܼܗܘܿܢ.", ":ܥܲܡ ܪ̈ܒܼܝܼܥܹܐ ܘܨܸܨ̈ܠܲܝ ܫܸܡܥܵܐ", ":ܒܡܸܢܹ̈ܐ ܚ̈ܠܝܵܬܼܵܐ ܙܲܡܲܪܘ", ":ܠܗܵܘ̇ ܕܐܸܬܼܓܲܐܝܼ ܒܡܘܼܟܵܟܹܗ", "ܘܟ̣ܒܫ ܚܣܢ̈ܐ ܕܡܵܪܘܿܕܼܵܐ.", ":ܟܲܕܼ ܣܵܘܟܲܝ̈ܗܘܿܢ ܒܐܝܼܕܲܝ̈ܗܘܿܢ", "ܘܐܘܿܫܲܢ̈ܝܗܘܿܢ ܒܦܘܼܡܲܝܗܘܿܢ.", ":ܒܐܸܣܹ̈ܐ ܘܙܲܝ̈ܬܹܐ ܘܟܼܠ ܐܝܼܠܵܢ", "ܬܵܢܹ̇ܝܢ ܫܘܸܒܼܚܵܐ ܕܪܲܒܿܘܼܬܹܗ.", "ܐܲܝܟ ܥܲܝܕܼܵܐ ܓܹܝܪ ܕܲܗ̤ܘܵܐ ܠܗܘܿܢ", "ܕܲܢܝܲܩܪܘܼܢ ܠܲܢܒܼܚܲ̈ܗܘܿܢ.", ":ܒܠܸܒܵܘ̈ܬܼܵܐ ܠܲܡ ܕܕܸܩ̈ܠܹܐ", "ܘܒܐܛܪ̈ܓܐ ܢܦܩ̣ܘ ܗ̄ܘ̣ܵܘ ܠܐܘܼܪܥܹܗ.", ":ܫܘܼܒܼܚܵܐ ܩܲܒܸܿܠ ܡ̣ܢ ܫܲܒܼܪܹ̈ܐ", "ܘܗܘܼ̈ܠܵܠܲܐ ܡ̣ܢ ܟܸܢܫܲܝ̈ܗܘܿܢ.", ":ܘܡܲܠܲܐܟܹ̈ܐ ܪܥܸܡ̣ܘ ܒܲܫܡܲܝܵܐ", "ܒܲܬܼܗܝܪ̈ܵܬܼܵܐ ܕܡܲܥܲܠܬܹܗ.", ":ܒܬܲܗܪܵܐ ܪܲܒܵܐ ܩܡ̣ܘ ܥܝܼܪܹ̈ܐ", "ܒܝܘܿܡ ܡܲܥܠܬܹܗ ܕܦܪܘܩܲܢ.", ":ܟܲܕܼ ܚܙ̣ܵܘ ܕܲܪܟܼܝܼܒܼ ܥܲܠ ܥܝܼܠܵܐ", "ܘܡܸܬܼܗܲܦܟ ܒܫܘܼܩܲܝ̈ ܡܕܼܝܼܢ̄ܬܵܐ.", ":ܚ̣ܵܪܘ ܥ̈ܠܝܐ ܘܲܚܙ̣ܵܐܘܼܗܝ", "ܕܡܲܟܿܝܼܟ ܘܲܫܠܹܐ ܒܢܝܼܚܘܼܬܹܗ.", "ܒܲܝܢܵܬܼ ܟܸܢܫܹ̈ܐ ܕܝܠܘ̈ܕܐ:", "ܘܐܸܬܿܕܲܡܲܪܘ ܒܡܲܟܿܝܼܟܹܘܼܬܹܗ.", ":ܬܗܲܪܘ ܡܲܠܲܐܟܹ̈ܐ ܥܲܠ ܗܵܠܹܝܢ", "ܕܒܲܬܼܪܹܝܢ ܓܲܒܿܝܼ̈ܢ ܡܸܫܬܲܒܲܚ.", ":ܒܲܡܪܵܘܡܹܐ ܡ̣ܢ ܟܸܢܲܒܲܝ̈ܗܘܿܢ", "ܘܲܠܬܿܚܬܿ ܡ̣ܢ ܛ̣ܠܵܝܹ̈ܐ ܘܫܲܒܼܪܹ̈ܐ.", ":ܚܵܝ̇ܪܝܼܢ ܗ̄ܘ̣ܵܘ ܗܵܟܹܝܠ ܟܠܗܘܿܢ", "ܒܟܼܘܼܪܵܣܝܹܗ ܪܲܒܿܐ ܒܲܫܡܲܝܵܐ.", ":ܒܚܵܙܹ̇ܝܢ ܠܹܗ ܒܸܐܣܛܲܠ ܦܲܓܼܪܵܢ", "ܟܲܕܸ ܡܸܬܼܩܲܠܲܣ ܩܘܿܫܲܥ̈ܢܹܐ.", ":ܪܟܼܝܼܒܼ ܫܡܲܝ̈ ܫܡܲܝܵܐ ܒܟܲܣܝܘܼܬܹܗ", "ܒܟܼܝܼܒܼ ܥܲܠ ܥܝܼܠܵܐ ܒܐܵܢܵܫܘܼܬܹܗ.", ":ܘܫܘܼܠܛܵܢܵܐ ܕܐܲܠܵܗܘܼܬܹܿܗ", "ܡܲܡܠܸܟ ܒܵܪܘܡܵܐ ܘܲܒܼܥܘܼܡܩܵܐ.", ":ܒܲܫܡܲܝܵܐ ܡܲܟܝܼܟܼܝܼܢ ܒܲܪ̈ܩܵܘܗܝ", "ܘܲܐܪܥܵܐ ܒܢܲܚܬܹ̈ܐ ܘܲܒܼܣܵܘ̈ܟܹܐ.", ":ܟܲܕܼ ܩܥ̇ܝܹܢ ܠܹܗ ܐܘܿܫܲܥܢܵܐ", "ܥܝܕܹ̈ܐ ܘܐ̄ܢܵܫ̈ܐ ܫܲܘܝܵܐܝܼܬܼ.", ":ܟܪ̈ܘܿܒܹܐ ܘܣܪ̈ܦܐ ܙ̇ܝܥܝܢ", "ܕܲܢܒܪ ܟܼܘܢܝܗܝ ܒܲܡܪܵܘܡܹܐ.", ":ܘܩܵܥܹ̇ܝܢ ܫܘܼܒܼܚܹܗ ܒܵܓܼܵܘ ܥܘܼܡܵܩܹܗ", "ܛ̈ܠܝܐ ܘܫܲܒܼܪܹ̈ܐ ܕܠܵܐ ܕܸܚܠܵܐ.", ":ܒܪܬܼ ܨܗܝܘܢ ܕܹܝܢ ܕܲܚ̣ܙܵܬܹܗ", "ܚܸܣܡܲܬ̤ ܒܹܗ ܟܲܕܼ ܡܸܫܬܲܒܿܚ.", ":ܘܒܼܵܥ̇ܝܵܐ ܗ̄ܘ̣ܵܬܼ ܕܫܘܒܼܚܹܗ ܢܸܒܼܛܲܠ", "ܡ̣ܢ ܟܠ ܦܘܼܡܝܼ̈ܢ ܘܲܡܫܲܒܚܝܼܢ.", ":ܠܵܐ ܫܵܠܡܵܐ ܗ̄ܘ̣ܵܬܼ ܠܥܵܠܝܐ", "ܘܠܵܐ ܠܬܲܚܬ̈ܝܹܐ ܕܲܡܫܲܒܿܚܝܼܢ.", ":ܠܐܘܼܪܚܹܗ ܪܲܩܲܒܲܬܼܵܐ ܕܦܵܪܘܿܩܲܢ", "ܕܡܲܠܝܵܐ ܬܗܲܪܵܐ ܘܕܼܘܼܡܵܪܵܐ.", ":ܕܲܬܼܫܬܸܿܩ ܓܹܝܪ ܠܛܠ̈ܝܐ", "ܣܲܓܿܝܼ ܠܸܐܝܲܬ̤ ܨܠܘܼܒܼܵܐ̈ܬܐ.", ":ܘܕܲܫܪܵܪܹܐ ܡܠܹܐ ܗ̇ܘ̣ܵܐ ܦܘܡܗܘܿܢ", "ܠܵܐ ܐܸܫܬܲܬܲܩܘ ܩܵܠܲܝܗܘ̈ܢ.", ":ܡܫܲܒܿܚܝܼܢ ܪ̈ܲܒܲܝ ܡܲܠܲܐܟܹ̈ܐ", "ܠܲܒܼܪܵܐ ܒܲܐܬܼܪܹܗ ܩܲܕܿܝܫܵܐ.", ":ܘܲܒܼܓܼܵܘ ܫܘܼܩܹ̈ܐ ܕܒܲܪܬܼ ܨܗܝܘܿܢ", "ܩ̈ܠܐ ܦܫܝܼ̈ܛܹܐ ܒܐܘܿܫܲܥܢܹ̈ܐ.", ":ܡ̣ܢ ܬܵܘܬܵܕ̈ܐ ܕܬܸܒܿܘܿ ܚܬܹܗ", "ܡܸܫܬܲܒܲܚ ܗ̄ܘ̣ܵܐ ܡ̣ܢ ܫܲܒܼܪܹ̈ܐ.", ":ܘܥܵܕܼܠܝܼܢ ܗ̄ܘ̣ܵܘ ܠܹܗ ܕܥܲܠ ܡܵܢܵܐ", "ܚܛܲܦܬ ܫܘܼܒܼܚܵܐ ܕܠܵܐ ܗ̄ܘ̣ܵܐ ܕܝܼܠܵܟ.", ":ܟܵܐ̇ܝܢ ܗ̄ܘ̣ܵܘ ܒܗܘܿܢ ܒܛ̈ܠܝܐ", "ܐܲܝܟ ܕܢܸܫܠܘܼܢ ܡ̣ܢ ܬܸܫܒܿܘܿ ܚܬܹܿܗ.", ":ܟܲܕܼ ܣ̇ܒ̣ܪܝܼܢ ܗ̄ܘ̣ܵܘ ܕܡܵܐ ܕܲܫܬܸܩܘ", "ܦܛ݂ܲܪ ܠܹܗ ܫܘܼܒܼܚܵܐ ܕܐܝܼܩܵܪܹܗ.", ":ܐܘ ܝܗܘܕ̈ܐ ܛܠܘܡ̈ܐ", "ܣܢܲܝܲܝ̈ ܢܘܼܗܪ̈ܐ ܫܲܪܝܼܪܵܐ.", ":ܐܲܝܟܲܢ ܒܵܛ̇ܠܵܐ ܬܸܫܒܿܘܿܚܬܹܗ", "ܕܡܸܢܵܗ̇ ܡܠܹܝܢ ܫܡܲܝܵܐ ܘܐܲܪܥܵܐ.", ":ܐܸܢ ܠܬܲܠܡ̈ܝܼܕܹܐ ܘܠܲܛ̈ܠܵܝܹܐ", "ܡܫܲܒܿܩܝܼܬܘܿܢ ܒܚܸܪܝܵܘܼܬܼܟܼܘܿܢ.", ":ܗܵܐ ܐܝܼܬܼ ܠܹܗ ܟܸܢܫܹ̈ܐ ܒܪܵܘܡܵܐ", "ܕܲܕܠܵܐ ܫܲܠܘܵܐ ܡܫܲܒܿܚܝܼܢ ܠܹܗ.", ":ܪܸ̈ܒܿܘܿܪܸ̈ܒܿܘܵܢ ܕܡܲܠܲܐܟܹ̈ܐ", "ܘܐܵܠܸܦ ܐܲܠܦܝܼ̈ܢ ܕܲܣܪ̈ܵܦܹܐ.", ":ܗܵܐ ܡܩܲܕܫܝܼܢ ܠܹܗ ܒܩܵܠ̈ܝܼܗܘܿܢ", "ܚܵܕܼܪ̈ܲܝ ܟܘܼܪܣܝܵܐ ܕܐܝܼܩܵܪܹܗ.", ":ܡܵܕܹܝܬ ܠܵܘ ܣܲܓܿܝܼ ܪܲܒܵܐ", ":ܕܡ̣ܢ ܐܲܪ̈ܥܵܢܹܐ ܢܸܫܬܿܒܲܚ", ":ܕܡܸܛܠܵܬܼܗܘܿܢ ܠܒܸܫ ܦܓܼܪܵܐ", "ܕܢܸܦܪܘܿܩ ܐܸܢܘܿܢ ܡ̣ܢ ܡܵܘܬܵܐ.", ":ܫܡ݂ܲܥܘ ܘܐܸܬܼܕܲܡ݂ܲܪܘ ܦܵܪ̈ܘܿܫܹܐ", "ܒܡܲܪܵܚܘܼܬܼܵ ܕܙܵܩܘܿܦܹ̈ܐ.", ":ܕܐܲܝܟܲܢ ܝܼܩܸܕܼܘ ܒܲܚܣܵܡܵܐ", "ܘܲܣܢ̣ܵܘ ܡܓܿܢ ܠܦܵܪܘܿܩܗܘܿܢ.", ":ܬܸܫܒܿܘܿܢ ܚܬܹܗ ܓܹܝܪ ܕܡ̣ܢ ܟܸܫܢܹ̈ܐ", "ܘܲܛ̈ܠܵܝܐ ܘܕܲܝܲܠܘܼ̈ܕܹܐ.", ":ܨܵܬܼܘ ܘܲܫܡ݂ܲܥܘ ܣܲܢܝܲܝ̈ ܢܲܦ̣ܫܵܐ", "ܘܠܵܐ ܚܲܡܣܸ[؟؟؟] ܠܲܡܣܲܝܒܵܪܘܼ.", ":ܒܠܸܒܵܐ ܒܝܼܫܵܐ ܘܡܲܪܝܼܪܵܐ", "ܩܪܸܒܼܘ ܨܸܐܕܵܘܗܝ ܕܲܡܫܲܝܸܢ ܟܠ.", ":ܐܵܡ̇ܪܝܼܢ ܠܹܗ ܟܐܝܼ ܒ̈ܛܠܝܐ", "ܕܠܵܐ ܦܠܹܐ ܕܗܵܟܲܢ ܬܸܫܬܲܒܲܚ.", ":ܦܲܢܝܼ ܡܵܪܲܢ ܘܐܸܡ݂ܲܪ ܠܗܘܿܢ", "ܕܠܵܐ ܩܪܝܬܘܢ ܡܸܡܬܼܘܿܡ ܕܲܟܼܬܼܝܼܒܼ.", ":ܕܡ̣ܢ ܦܘܼܩ ܟܠܗܘܿܢ ܝܠܘܕ̈ܐ", "ܬܸܩܢܲܬ̤ ܬܸܫܒܿܘܿܚܬܹܗ ܕܡܵܪܝܵܐ.", ":ܛܲܟܼܣܵܐ ܬܵܒܲܥ̇ ܕܲܢܒܲܚܘܼܢ", "ܟܠ ܡܘܼܫ̈ܚܵܢ ܒܗ̇ ܢܵܐܝܲܡܵܐ.", ":ܘܐܸܢ ܗܵܟܹܝܠ ܗܵܠܹܝܢ ܢܸܫܬܩܘܼܢ", "ܟܸܐܦܹ̈ܐ ܗܵܠܹܝܢ ܢܩܥܝ̈ܵܢ.", ":ܘܗܵܟܲܢ ܐܝܼܬܝܗ̇ ܒܲܫܪܵܪܵܐ", "ܐܲܝܟ ܡܵܐ ܕܐܸܡ݂ܲܪ ܦܵܪܘܿܩܲܢ.", "ܕܐܸܠܘܼ ܫܬܸܩܘ ܗܵܠܹܝܢ ܟܸܢܫܹ̈ܐ:", "ܟܹܐܦܹ̈ܐ ܡܲܠܠܸ̈ܝ ܬܸܫܒܿܘܿܚܬܹܿܗ.", ":ܙܲܒܼܢܵܐ ܗ̄ܘ̣ܵܐ ܕܒܹܗ ܦܲܐܝܵܐ ܗ̄ܘ̣ܵܬܼ", "ܕܲܒܼܪܵܐ ܡ̣ܢ ܟܠ ܢܸܫܬܲܒܲܚ.", ":ܘܐܸܠܘܼ ܛܲܥܡܘܼܗܝ ܝܠܘܕ̈ܐ", "ܟܹܐܦܹ̈ܐ ܩܵܥܝܼ̈ܢ ܗ̄ܘ̣ܵܝ̈ ܫܘܼܒܹܚܗ.", ":ܐܸܠܘܼ ܛ̈ܠܝܐ ܘܝܠܘܕ̈ܐ", "ܒܣܘܪܹ̈ܐ ܕܕܸܩ̈ܠܹܐ ܠܵܐ ܫܲܒܲܚ̣ܘ.", ":ܫ̈ܘܿܠܹܐ ܛܡ̈ܝܼܡܹܐ ܡܫܲܒܿܚܝܼܢ ܗ̄ܘ̣ܵܘ", "ܒܗܵܘ̇ ܥ̣ܕܵܢܵܐ ܕܡܲܥܠܬܹܗ.", ":ܡܵܪܵܐ ܕܡܲܠܟܹ̈ܐ ܐܸܬܿܬܲܚܬܿܝܼ", "ܘܲܒܼܡܘܼܟܵܟܹܗ ܪܟܸܒܼ ܥܝܼܠܵܐ.", ":ܘܙܵܥ̣ܘ ܟܸܢܫܹ̈ܐ ܕܢܸܬܿܠܘܼܢ ܫܘܼܒܼܚܵܐ", "ܥܲܠ ܡܘܼܟܵܟܹܗ ܕܲܚܠܵܦܲܝܢ.", ":ܪ̈ܫܲܝ ܥܲܡܡܹ̈ܐ ܕܒܐܘܿܪܸ ܫܠܸܡ", "ܥܲܡ ܟܸܢ̈ܫܹܐ ܚܲܝܵܒ̇ܝܼܢ ܗ̄ܘ̣ܵܘ.", ":ܕܲܢܡܲܠܠܘܼܢ ܥܲܠ ܬܸܫܒܿܘܿܚܬܹܗ", "ܒܙܲܒܼܢܵܐ ܕܐܸܬܼܵܐ ܨܹܐܕܲܝܗܘܿܢ.", ":ܘܥܲܠ ܕܲܛܥܲܡ̣ܘ ܟܵܗܢܹ̈ܐ ܫܘܼܒܼܚܹܗ", "ܕܚܲܝܵܒܼܝܼܢ ܗ̄ܘ̣ܵܘ ܕܲܢܫܲܒܿܚܘܼܢ.", ":ܛܠ̈ܝܐ ܩܥ̣ܘܿ ܠܹܗ ܬܸܫܒܿܘܿܚܝܵܬܐ", "ܠܒܲܪ ܡܲܠܟܿܐ ܢܐܘܿܫܲܥܢ̈ܝܗܘܿܢ.", ":ܘܐܸܠܘܼ ܫܬܼܩܘ ܗ̄ܘ̣ܵܘ ܡܫܒܚ̈ܢܐ", "ܠܵܐ ܒܛܸܠ ܫܘܼܒܼܚܵܐ ܡ̣ܢ ܬܲܡ̇ܢ.", ":ܕܟܹܐܦܹ̈ܐ ܒܙܵܘܥܵܐ ܩܥ̈ܝܢ ܠܹܗ", "ܐܘܫܲܥܢܵܐ ܠܲܡܠܸܟ ܡܲܠܟܹ̈ܐ.", ":ܒܪܝܼܬܼܵܐ ܟܠܵܗ̇ ܐܸܬܿܕܲܡܪܲܬ̤", "ܥܲܠ ܡܘܼܟܵܟܼܵܐ ܕܡܹܐܬܼܝܼܬܹܗ.", ":ܕܐܸܬܿܬܿܙܝܼܥܲܬ̤ ܕܬܸܬܸܿܠ ܫܘܼܒܼܚܵܐ", "ܒܩܵܠܵܐ ܪܵܡܵܐ ܒܐܘܿܫܲܥܢ̈ܐ.", ":ܠܝܵܕܘ̈ܥܹܐ ܓܹܝܪ ܫܲܪܝܼܪܵܐ", "ܡܸܠܬܼܵܐ ܕܡܲܠܸܠ ܦܵܪܘܿܩܲܢ.", ":ܕܐܸܢ ܦ̣ܩܕܼ ܩܥ̇ܝܢ ܗ̄ܘ̣ܵܘ ܫܘ̈ܥܹܐ", "ܘܟܹܐܦܹ̈ܐ ܫܘܼܒܼܚܵܐ ܕܪܲܒܿܘܼܬܹܗ.", ":ܐܸܡ݂ܲܪ ܠܹܗ ܠܲܐܝܢܵܐ ܕܲܣܢܝܼܩ", "ܥܲܠ ܬܲܚܘܝܼܬܼܵܐ ܕܲܫܪܪܐ.", ":ܕܡ̣ܢ ܓܲܠܝ̈ܬܐ ܦܫܝܼܩ ܗ̄ܘ̣ܵܐ ܠܹܗ", "ܕܢܸܣܬܲܟܲܠ ܥܲܠ ܟܲܣܝܵܬܐ.", ":ܒܲܙܩܝܼܦܘܼܬܹܗ ܕܥܲܠ ܩܲܝܣܵܐ", "ܡܫܲܒܿܚܵܢܹ̈ܐ ܫܲܬܿܝܼܩܝܼܢ ܗ̄ܘ̣ܵܘ.", ":ܘܟܹܐܦܹ̈ܐ ܘܫܘ̈ܥܹܐ ܩܥ̣ܵܘ ܫܘܼܒܼܚܵܐ", "ܕܚܲܝܵܒܼܝܼܢ ܠܐܲܠܵܗܘܼܬܹܗ.", ":ܚܠܵܦ ܬܲܠܡܝܼ̈ܕܹܐ ܘ̈ܛܠܝܐ", "ܕܠܵܐ ܫܲܒܿܚܘܼܗܝ ܟܲܕܼ ܬܠܹܐܒܩܲܝܣܵܐ.", ":ܡܝܼܬܹ̈ܐ ܢܦܲܩ̣ܘ ܡ̣ܢ ܩܲܒܿܪ̈ܲܝܗܘܿܢ", "ܘܝܲܒܲܒ̣ܘ ܫܘܼܒܼܚܵܐ ܠܐܝܼܩܵܪܹܗ.", ":ܫܘܼܒܼܚܹܗ ܕܡܵܪܢ ܠܵܐ ܛܵܠܡ̇ܝܼܢ", "ܟܝܢ̈ܐ ܟܠܗܘܿܢ ܕܲܒܼܝܼܬܼܵܐ.", ":ܕܗܵܐ ܙܵܝ̇ܥܝܼܢ ܠܲܡܫܲܒܼܵܚܘܼ", "ܠܡܵܪܘܼܬܹܗ ܒܟܼܠܗܘܿܢ ܙܲܒܼܢ̈ܐ.", ":ܐܵܦ ܡ̣ܢ ܟܹܐܦ̈ܐ ܘܡ̣ܢ ܩܲܝ̈ܣܹܐ", "ܦܫܝܼܩ ܠܹܗ ܠܚܵܠܹܗ ܕܢܸܬܼܡܲܠܲܠ.", ":ܕܲܒܼܪܸܡܙܹܗ ܟܙܝܼܥ ܠܲܟܼܝܵܢܹ̈ܐ", "ܕܪܲܒܿܘܼܬܼܵܐ ܕܫܘܼܒܼܚܹܗ ܒܸܩܥܘܿܢ.", ":ܡ̈ܠܲܠܹܐ ܥܲܡ ܫܲܬܿܝܼܩܹ̈ܐ", "ܒܸܐܣܟܹܿܝܡ̈ܝܗܘܿܢ ܗܵܐ ܙܵܡ̇ܪܝܼܢ.", ":ܫܘܼܒܼܚܵܐ ܕܲܦܐܹܐ ܠܐܝܼܩܼܵܪܹܗ", "ܟܲܣܝܵܐܝܼܬܼ ܒܲܟܼܝܵܢܲܝ̈ܗܘܿܢ.", ":ܒܬܲܗܪܵܐ ܕܗܘ̤ܵܐ ܝܵܘܡܵܢܵܐ", "ܡ̈ܠܝܼܠܹܐ ܘܚܲܪ̈ܫܹܐ ܐܸܬܸܿܕܲܡܲܪܘ.", ":ܘܲܒܼܚܲܝܠܹܗ ܠܵܐ ܐܸܣܬܲܟܲܠܘ", ":ܥܲܡܵܐ ܦܩܪܵܐ ܕܝܗܕ̈ܝܐ", ":ܚܲܕ ܬܲܗܪܵܐ ܐܝܼܬܼܵܘܗܝ ܗܵܢܵܐ", "ܕܲܪܟܼܝܼܒܼ ܡܵܪܢ ܥܲܠ ܥܝܼܠܵܐ.", ":ܗܵܘ̇ ܕܲܟܼܪ̈ܘܿܒܹܿܐ ܒܲܡܪܵܘܡܹܐ", "ܡܙܲܚܝܼܢ ܫܘܼܒܼܚܵܐ ܕܡܵܪܘܼܬܹܗ.", ":ܘܕܘܼܡܵܪܵܐ ܐ̄ܚܪܢܵܐ ܗܵܢ̇ܘ", "ܕܲܒܣܘܟ̈ܐ ܢܦܲܩ̣ܘ ܗ̄ܘ̣ܵܘ ܠܐܪܥܹܗ.", ":ܘܠܵܐܝܵܕܼܥ̇ܝܼܢ ܕܡܸܛܠ ܡܢܵܐ ܠܹܗ", "ܡܙܲܚܝܼܢ ܗ̄ܘ̣ܵܘ ܣܒܸܕܲܪ̈ܝܗܘܿܢ.", ":ܬܲܗܪܵܐ ܬܠܝܼܬܼܵܝܵܐ ܗܵܢ̇ܘ", "ܕܲܬܼܗܲܪܘ ܒܹܗ ܫܡܲܝܵܐ ܘܐܲܪܥܵܐ.", ":ܕܝܲܠܘܼܕܹܐ ܝܼܢܩܲܝ̈ ܬܕܲܝ̈ܵܐ", "ܩܵܥܹ̇ܝܢ ܗ̄ܘ̣ܵܘ ܠܹܗ ܒܐܘܒܲܥܢܹ̈ܐ.", ":ܐܲܟܸܿܣܘ ܗ̄ܘ̣ܵܘ ܫܲܒܼܪܹ̈ܐ ܠܟܼܵܗܢܹ̈ܐ", "ܘܠܣܦܪ̈ܐ ܒܐܘܿܫܲܥܲܢܲܝ̈ܗܘܿܢ", ":ܕܟܲܕܼ ܕܲܥܕܲܟܲܝܠ ܠܵܐ ܡܲܠܸܠܘ", "ܚܲܕܬܐ ܐܲܟܼܪܸܙܘ ܒܩܵܠܲܝܗ̈ܘܿܢ.", ":ܒܬܸܫܒܿܚ̈ܵܬܼܵܐ ܕܠܵܐ ܡܸܬܼܡܼ̈ܠܠܵܢ", "ܫܲܒܿܚܘܼܗܝ ܝܵܘܡܵܐ ܟܸܢ̈ܫܹܐ.", ":ܠܡܲܠܟܵܐ ܕܲܢܨܲܚ̣ ܒܲܩܪܵܒܼܵܐ", "ܠܘܼܩܒܲܠ ܡܵܘܬܵܐ ܘܣܵܛܵܢܵܐ.", ":ܘܵܝܘܡܵܢܵܐ ܓܹܝܪ ܪ̈ܘܼܚܵܢܹܐ", "ܫܲܒܲܚܘ ܠܲܒܼܪܵܐ ܥܲܡ ܟܸܢܫܹ̈ܐ.", ":ܕܲܚ̣ܙܵܘ ܕܡܲܟܸܿܟ ܗ̄ܘ̣ܵܐ ܢܲܦ̣ܫܹܗ", "ܒܪܟܘܒܐ ܡܚܝܼܠܵܐ ܘܫܝܼܛܵܐ.", "ܘܚܠܦ ܨܗܝܘܢ ܕܣܢܬܹܗ:", "ܘܲܠܚܘܼܒܹܗ ܠܵܐ ܐܸܬܼܢܲܩܦܲܬ̤.", ":ܗܵܐ ܡܩܲܠܣܝܼܢ ܠܹܗ ܟܠܥܲܡܡܝܼ̈ܢ", "ܒܥܹܕܲܬܼ ܩܘܼܕܼܫܵܐ ܕܪܸܚܡܬܹܗ.", ":ܕܚ̇ܨܝܼܢ ܒܥܹܐܕܼܵܘ̈ܗܝ ܩܲܕܲܝܼܫܹ̈ܐ", "ܥܲܡܡܹ̈ܐ ܕܲܦܢ̣ܵܘ ܠܝܼܕܲܥܬܹܗ.", ":ܘܲܡܙܲܚܝܼܢ ܠܵܗ̇ ܠܡܹܐ ܬܼܝܼܬܹܗ", "ܚܠܵܦ ܛܵܠܘܿܡܹ̈ܐ ܕܠܵܐ ܩܲܒܲܠܘܼܗܝ.", ":ܟܲܕܼ ܡܫܲܒܿܚܝܼܢ ܠܹܗ ܒܣܵܘܪ̈ܲܝܗܘܿܢ", "ܥܠܲܝܼܡܹ̈ܐ ܘܣܵܒܹ̈ܐ ܘܝܲܠܘܼܕܹ̈ܐ.", ":ܘܲܒܼܩܝܼܢ̈ܬܐ ܕܪܘܼܚܩܘܕܼܫܵܐ", "ܙܵܡ̇ܪܝܼܢ ܫܘܼܒܼܚܵܐ ܠܡܵܪܘܼܬܹܗ.", "ܐܸܬܼܒܲܝܲܢܘ ܡܸܟܹܿܝܠ ܒܗܵܕܹܐ.", "ܟܸܢܫܹ̈ܐ ܦܪ̈ܝܼܩܲܝ ܒܲܨܠܝܼܒܼܵܐ.", ":ܘܝܼܠܲܦܘ ܐ̄ܪܵܙܵܐ ܕܲܫܪܵܪܹܗ", "ܕܲܚܠܵܦܲܝܢ ܓܡ݂ܲܪ ܝܵܘܡܵܢܵܐ.", ":ܗܝ̇ ܓܹܝܪ ܕܪܟܸܒܼ ܥܲܠ ܥܝܼܠܵܐ", "ܠܵܘ ܡܸܛܠ ܕܲܠܝܼܬܿ ܠܹܗ ܪ̈ܟܼܫܐ.", ":ܐܸܠܵܐ ܕܠܲܢ ܢܸܬܸܠ ܛܘܼܦ̣ܣܵܐ", "ܕܲܒܼܡܘܼܟܵܟܹܗ ܢܸܬܿܕܲܡܹܐ.", ":ܡܲܚܙܝܼܬܼܵܐ ܕܫܲܦܝܼܪ̈ܬܹܗ", "ܩܒ݂ܲܠ ܒܲܪ ܟܘܼܒܹܗ ܩܕܼܵܡ ܥܲܝܢܲܝ̈ܢ.", ":ܕܢܸܚܙܹܐ ܡܘܼܡܹ̈ܐ ܕܕܘܼܒܵܪ̈ܲܝܢ", "ܘܠܵܐ ܢܸܬܿܬܿܪܝܼܡ ܒܫܘܼܒܼܚܵܐ ܣܪܝܼܩܵܐ.", ":ܠܡܲܠܟܿܘܼܬܹܗ ܓܹܝܪ ܙܲܡܸܢ ܠܲܢ", "ܒܝܲܕܼ ܡܹܐ ܬܼܝܼܬܹܗ ܕܲܠܘܵܬܲܢ.", ":ܢܲܛܝܸܒܼ ܢܲܚܬܹ̈ܐ ܕܡܸܫܬܘܼܬܼܵܐ", "ܕܢ̣ܥܘܿܠ ܥܲܡܹܗ ܠܲܓܼܢܘܿܢܹܗ.", ":ܢܲܚܬܹ̈ܐ ܕܟܼ̈ܝܵܐ ܬܵܒܲܥ݁ ܠܲܢ", "ܒܝܵܘܡܵܐ ܪܲܒܵܐ ܕܓܸܠܝܵܢܹܗ.", ":ܢܸܬܼܥܲܛܲܦ ܕܲܟܼܝܼܘܼܬܼ ܢܲܦ̣ܫܵܐ", "ܢܙܚܝܘܗܝ ܐܵܽܦ ܚܢܲܢ ܕܲܟܼܝܵܐܝܼܬܼ.", ":ܘܲܒܼܗܘ̈ܠܵܠܹܗ ܕܠܵܐ ܫܲܠܘܵܐ", "ܢܕܲܡܪܸܡ ܠܲܫܡܹܗ ܩܲܕܿܝܼܒܵܐ.", ":ܘܢܸܩܠܹܐ ܟܠܲܢ ܫܲܘܝܵܐܝܼܬܼ", "ܐܘܿܫܲܥܢܵܐ ܠܵܟ ܒܲܡܪܵܘܡܹܐ.", "ܐܘܿܫܲܥܢܵܐ ܠܲܒܼܪܹܗ ܕܕܼܵܘܝܼܕܼ ܒܪܝܼܟ ܕܐܸܬܼ̇ܐ ܒܲܫܡܹܗ ܕܡܵܪܝܵܐ܀"]}