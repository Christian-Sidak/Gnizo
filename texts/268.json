{"title": "Nisibis 11", "subtitle": "Hymns on Nisibis", "syriacTitle": "ܦܰܢܩܺܝܬܳܐ ܕܡܰܕܪ̈ܳܫܶܐ ܕܰܢܨܺܝܒܺܝܢ ܕܣܺܝܡܺܝܢ ܠܛܽܘܒܳܢܳܐ ܡܳܪܝ̱ ܐܰܦܪܶܝܡ", "author": "Ephrem the Syrian", "text": ["ܕ ܒܰܪ ܩܳܠܶܗ", "ܡܰܪܕܽܘܬܳܟ ܐܺܝܬܶܝܗ̇ܐܶܡܳܐ ܕܫܰܒܪܽܘܬܰܢ", "ܟܐܳܬܳܗ̇ ܕܚܰܢܳܢܳܐ ܗ̱ܝܕܙܶܓܪܰܬ ܡܶܢ ܫܶܥܝܳܐ", "ܠܫܰܒܪ̈ܶܐ ܘܶܐܬܚܰܟܰܡܘ̱", "ܥܽܘܢܺܝܬܳܐ: ܫܽܘܒܚܳܐ ܠܟܺܐܢܽܘܬܳܟ", "ܢܶܒܼܨܶܐ ܟܺܐܢܽܘܬܳܟܟܰܕ ܡܰܢ ܣܳܦܶܩ ܠܳܗ̇", "ܕܰܢܟܺܝܠ ܥܽܘܕܪ̈ܳܢܶܝܗ̇ܕܒܳܗ̇ܽ ܗ̱ܘ ܙ̈ܰܠܺܝܠܶܐ", "ܐܰܣܓܺܝܘ ܐܶܬ̇ܢܰܟܰܦܘ̱", "ܣܰܓܺܝ ܗ̱ܘ ܣܶܥܪܰܬ ܡܳܪܝ̱ܐܺܝܕܳܗ̇ ܠܰܟܪ̈ܺܝܗܶܐ", "ܕܗܺܝܺܝ ܐܳܣܺܝܬܳܐܟܣܺܝܬܳܐ ܕܟܺܐܒ̈ܰܝܗܽܘܢ", "ܘܰܡܥܺܝܢ ܚܰܝ̈ܰܝܗܽܘܢ", "ܣܰܓܺܝ ܪܰܟܺܝܟܳܐܨܶܒܥܳܗ̇ ܕܟܺܐܢܽܘܬܳܟ", "ܒܚܽܘܒܳܐ ܘܚܰܘܣܳܢܳܐܓܳܫܳܐ ܢܶܟܝ̈ܳܢܰܘܗ̱ܝ", "ܕܰܐܝܢܳܐ ܕܡܶܬܰܐܣܶܐ", "ܣܰܓܺܝ ܢܺܝܚ ܘܰܪܚܺܝܡܓܙܳܪܳܗ̇ ܠܰܕܚܰܟܺܝܡ", "ܣܳܡܳܗ̇ ܚܰܪܺܝܦܳܐܒܚܽܘܒܶܗ ܥܰܙܺܝܙܳܐ", "ܐܶܟܰܠ ܬܰܡܣܽܘܬܳܐ", "ܣܰܓܺܝ ܦܐܶܐ ܪܽܘܓܙܶܗܠܰܐܝܢܳܐ ܕܦܳܪܽܘܫܰܐ ܗ̱ܘ", "ܣܢܺܝܐ̈ܺܝܢ ܣܰܡ̈ܡܳܢܶܝܗ̇ܠܣܰܟܠܳܐ ܕܒܳܣܶܡ ܠܶܗ", "ܒܽܘܣܒܳܣ ܗܰܕܳܡ̈ܰܘܗ̱ܝ", "ܣܰܓܺܝ ܬܳܟܶܒ ܠܶܗܥܨܳܒܳܗ̇ ܠܰܓܙܳܪܳܗ̇", "ܡܳܐ ܕܡܰܚܶܬ ܚܳܢܰܬܕܡܶܢ ܒܶܝܬ ܬܰܪ̈ܬܰܝܗܶܝܢ", "ܬܰܘܠܶܕ ܚܽܘܠܡܳܢܳܐ", "ܣܰܓܺܝ ܦܐܶܐ ܪܽܘܓܙܶܗܘܚܶܡܬܳܗ̇ ܒܰܣܺܝܡܳܐ", "ܘܰܚܠܶܐ ܡܽܘܪܡܳܪܳܗ̇ܡܚܰܠܐ ܠܡܰܪ̈ܺܝܪܶܐ", "ܕܢܶܗܘܽܘܢ ܒܰܣܺܝܡ̈ܶܐ", "ܥܶܠܰܬ ܒܶܛܠܳܢܰܐ ܗ̱ܘܢܰܘܚܳܟ ܠܰܪ̈ܦܰܝܳܐ", "ܥܶܠܰܬ ܝܽܘܬܪܳܢܰܐ ܗ̱ܘܫܰܒܛܳܟ ܨܶܝܕ ܫ̈ܶܦܠܶܐ", "ܕܢܶܗܘܽܘܢ ܬܰܓܳܪ̈ܶܐ", "ܥܶܠܰܬ ܚܺܝܨܽܘܬܰܢܐܺܝܬܶܝܗ̇ ܟܺܐܢܽܘܬܳܟ", "ܥܶܠܰܬ ܪܰܦܝܽܘܬܰܢܐܺܝܬܶܝܗ̇ ܛܰܝܒܽܘܬܳܟ", "ܕܰܣܟܶܠ ܒܽܘܝܳܢܰܢ", "ܦܶܪܥܽܘܢ ܕܶܐܬܩܰܫܺܝܡܶܛܽܠ ܛܰܝܒܽܘܬܳܟ", "ܕܡܳܐ ܕܪܰܟܘ̱ ܗ̱ܘܰܘ ܢܶܓܕ̈ܰܘܗ̱ܝܥܰܙܘ̱ ܗ̱ܘܰܘ ܣܽܘܪ̈ܚܳܢܰܘܗ̱ܝ", "ܘܕܰܓܶܠ ܫܽܘܘ̈ܕܳܝܰܘܗ̱ܝ", "ܦܪܰܥܬܶܗ ܟܺܐܢܽܘܬܳܐܕܰܐܣܓܺܝ ܕܰܓܶܠ ܒܳܗ̇", "ܒܚܳܬܳܗ̇ ܒܰܪ̱ܬ ܚܺܐܪ̈ܶܐܐܳܦ ܠܶܗ ܚܣܰܟܬܶܗ ܬܽܘܒ", "ܕܠܳܐ ܬܽܘܒ ܢܶܪܓܰܙ ܗ̱ܘܳܐ", "ܨ̈ܶܢܥܳܬܝ̱ ܡܳܪܝ̱ ܐܰܟܶܣܕܟܰܕܳܒ ܐܰܝܟ ܡܶܨܪܶܝܢ", "ܨܠܰܘ̈ܳܬܝ̱ ܡܦܺܝܣܳܢܕܠܳܐ ܗܘܺܝܬ ܐܰܟܘܳܬܳܗ̇", "ܕܬܰܪܥܳܟ ܠܳܐ ܫܶܒܩܶܬ", "ܨܠܺܝܒܳܟ ܡܳܪܝ̱ ܕܩܳܡܒܬܽܘܪ̈ܥܳܬܝ̱ ܓ̈ܰܠܝܳܬܳܐ", "ܢܣܽܘܓ ܬܽܘܒ ܟܰܣ̈ܝܳܬܳܐܕܰܚܠܳܦ ܒܰܪ̈ܳܝܶܐ", "ܬܰܪܥܽܘܢܝ̱ ܓܰܘ̈ܳܝܶܐ", "ܨܪܳܐ ܝܰܡܳܐ ܘܰܐܪܡܺܝܡܰܓܕܠܳܐ ܕܢܶܨܚܶܬ ܒܶܗ", "ܣܥܼܳܐ ܥܰܘܠܳܐ ܘܰܐܩܺܝܡܢܰܘܣܳܐ ܕܒܶܗܬܶܬ ܒܶܗ", "ܚܰܢܩܰܢܝ̱ ܢܽܘܩܳܝܶܗ", "ܨܠܰܘ̈ܳܬܝ̱ ܥܰܠ ܫܽܘܪ̈ܰܝܫܡܼܰܥܘ̱ ܗ̱ܘܰܘ ܪ̈ܳܕܽܘܦܰܝ", "ܒܗܼܶܬܝ̱ ܗ̱ܘܳܐ ܒܰܡܓܽܘܫ̈ܰܘܗ̱ܝܫܶܡܫܳܐ ܘܣܳܓ̈ܽܘܕܰܘܗ̱ܝ", "ܕܢܶܨܚܶܬ ܒܰܨܠܺܝܒܳܟ", "ܩܥ̈ܰܝ ܗܘܰܝ ܒܶܪ̈ܝܳܬܳܐܕܰܚ̈ܙܰܝ ܐܺܝܓܽܘܢܳܐ", "ܫܪܳܪܳܐ ܕܥܰܡ ܛܽܘܥܝܰܝܒܫܽܘܪ̈ܶܐ ܪ̈ܰܥܺܝܠܶܐ", "ܐܰܩܪܶܒ ܘܶܐܬܟܰܠܰܠ", "ܩܛܺܝܪܶܗ ܕܰܫܪܳܪܳܐܠܛܽܘܥܝܰܝ ܢܰܓܶܕ ܗ̱ܘܳܐ", "ܒܢܶܓܕ̈ܶܝܗ̇ ܪܶܓܫܶܬ ܒܶܗܘܰܒܝܰܕ ܚܰܘܒ̈ܳܬܳܗ̇", "ܝܶܠܦܶܬ ܙܳܟܽܘܬܳܗ̇", "ܩܶܢܛܰܐ ܗ̱ܘ ܠܺܝ ܪܰܒܳܐܕܒܳܬܰܪ ܦܽܘܪܩܳܢܳܐ", "ܫܒܺܝ̈ܚܶܐ ܘܥܰܙܺܝ̈ܙܶܐܕܪܰܚܶܦܘ̱ ܥܰܠ ܡܰܕܒܰܚܝ̱", "ܒܢܼܰܘ ܒܺܝ ܥܠܰܘ̈ܳܬܳܐ", "ܪ̈ܶܓܫܰܝ ܡܳܪܝ̱ ܫܰܒܥܳܐܐܶܠܽܘ ܡܰܒ̈ܽܘܥܶܐ", "ܗܘܰܘ ܗ̱ܘܰܘ ܕܰܒܟܳܬܳܐܙܥܽܘܪ̈ܳܢ ܐܶܢܶܝܢ ܕܶܡ̈ܥܰܝ", "ܠܰܒܟܳܝܶܗ ܕܬܰܒܪܰܢ", "ܫܽܘܩ̈ܶܐ ܕܰܒܣܰܩ̈ܶܐܘܩܶܛܡܳܐ ܓ̇ܳܥܶܝܢ ܗ̱ܘܰܘ", "ܫܰܓܺܝܫܺܝܢ ܒܫܶܥܝܳܐܚܰܒܪܶܗ ܕܗܰܘ ܕܰܗܘܼܳܐ", "ܒܕܰܒܪܳܐ ܩܕܳܡ ܥܶܓܠܳܐ", "ܫܽܘܦܪܳܐ ܕܫ̈ܽܘܫܰܢܶܐܡܪܳܪܳܐ ܫܐܶܠ ܘܰܠܒܼܶܫ", "ܘܰܟܡܳܐ ܕܟܰܣܝܳܢ ܗܘ̈ܰܝܡܰܛܥܝܳܢ ܦܳܪ̈ܥܰܝܗܶܝܢ", "ܐܰܦܪܰܥ ܓܰܕܕܰܝ̈ܗܶܝܢ"], "lines": ["ܕ ܒܰܪ ܩܳܠܶܗ", "ܡܰܪܕܽܘܬܳܟ ܐܺܝܬܶܝܗ̇ܐܶܡܳܐ ܕܫܰܒܪܽܘܬܰܢ", "ܟܐܳܬܳܗ̇ ܕܚܰܢܳܢܳܐ ܗ̱ܝܕܙܶܓܪܰܬ ܡܶܢ ܫܶܥܝܳܐ", "ܠܫܰܒܪ̈ܶܐ ܘܶܐܬܚܰܟܰܡܘ̱", "ܥܽܘܢܺܝܬܳܐ: ܫܽܘܒܚܳܐ ܠܟܺܐܢܽܘܬܳܟ", "ܢܶܒܼܨܶܐ ܟܺܐܢܽܘܬܳܟܟܰܕ ܡܰܢ ܣܳܦܶܩ ܠܳܗ̇", "ܕܰܢܟܺܝܠ ܥܽܘܕܪ̈ܳܢܶܝܗ̇ܕܒܳܗ̇ܽ ܗ̱ܘ ܙ̈ܰܠܺܝܠܶܐ", "ܐܰܣܓܺܝܘ ܐܶܬ̇ܢܰܟܰܦܘ̱", "ܣܰܓܺܝ ܗ̱ܘ ܣܶܥܪܰܬ ܡܳܪܝ̱ܐܺܝܕܳܗ̇ ܠܰܟܪ̈ܺܝܗܶܐ", "ܕܗܺܝܺܝ ܐܳܣܺܝܬܳܐܟܣܺܝܬܳܐ ܕܟܺܐܒ̈ܰܝܗܽܘܢ", "ܘܰܡܥܺܝܢ ܚܰܝ̈ܰܝܗܽܘܢ", "ܣܰܓܺܝ ܪܰܟܺܝܟܳܐܨܶܒܥܳܗ̇ ܕܟܺܐܢܽܘܬܳܟ", "ܒܚܽܘܒܳܐ ܘܚܰܘܣܳܢܳܐܓܳܫܳܐ ܢܶܟܝ̈ܳܢܰܘܗ̱ܝ", "ܕܰܐܝܢܳܐ ܕܡܶܬܰܐܣܶܐ", "ܣܰܓܺܝ ܢܺܝܚ ܘܰܪܚܺܝܡܓܙܳܪܳܗ̇ ܠܰܕܚܰܟܺܝܡ", "ܣܳܡܳܗ̇ ܚܰܪܺܝܦܳܐܒܚܽܘܒܶܗ ܥܰܙܺܝܙܳܐ", "ܐܶܟܰܠ ܬܰܡܣܽܘܬܳܐ", "ܣܰܓܺܝ ܦܐܶܐ ܪܽܘܓܙܶܗܠܰܐܝܢܳܐ ܕܦܳܪܽܘܫܰܐ ܗ̱ܘ", "ܣܢܺܝܐ̈ܺܝܢ ܣܰܡ̈ܡܳܢܶܝܗ̇ܠܣܰܟܠܳܐ ܕܒܳܣܶܡ ܠܶܗ", "ܒܽܘܣܒܳܣ ܗܰܕܳܡ̈ܰܘܗ̱ܝ", "ܣܰܓܺܝ ܬܳܟܶܒ ܠܶܗܥܨܳܒܳܗ̇ ܠܰܓܙܳܪܳܗ̇", "ܡܳܐ ܕܡܰܚܶܬ ܚܳܢܰܬܕܡܶܢ ܒܶܝܬ ܬܰܪ̈ܬܰܝܗܶܝܢ", "ܬܰܘܠܶܕ ܚܽܘܠܡܳܢܳܐ", "ܣܰܓܺܝ ܦܐܶܐ ܪܽܘܓܙܶܗܘܚܶܡܬܳܗ̇ ܒܰܣܺܝܡܳܐ", "ܘܰܚܠܶܐ ܡܽܘܪܡܳܪܳܗ̇ܡܚܰܠܐ ܠܡܰܪ̈ܺܝܪܶܐ", "ܕܢܶܗܘܽܘܢ ܒܰܣܺܝܡ̈ܶܐ", "ܥܶܠܰܬ ܒܶܛܠܳܢܰܐ ܗ̱ܘܢܰܘܚܳܟ ܠܰܪ̈ܦܰܝܳܐ", "ܥܶܠܰܬ ܝܽܘܬܪܳܢܰܐ ܗ̱ܘܫܰܒܛܳܟ ܨܶܝܕ ܫ̈ܶܦܠܶܐ", "ܕܢܶܗܘܽܘܢ ܬܰܓܳܪ̈ܶܐ", "ܥܶܠܰܬ ܚܺܝܨܽܘܬܰܢܐܺܝܬܶܝܗ̇ ܟܺܐܢܽܘܬܳܟ", "ܥܶܠܰܬ ܪܰܦܝܽܘܬܰܢܐܺܝܬܶܝܗ̇ ܛܰܝܒܽܘܬܳܟ", "ܕܰܣܟܶܠ ܒܽܘܝܳܢܰܢ", "ܦܶܪܥܽܘܢ ܕܶܐܬܩܰܫܺܝܡܶܛܽܠ ܛܰܝܒܽܘܬܳܟ", "ܕܡܳܐ ܕܪܰܟܘ̱ ܗ̱ܘܰܘ ܢܶܓܕ̈ܰܘܗ̱ܝܥܰܙܘ̱ ܗ̱ܘܰܘ ܣܽܘܪ̈ܚܳܢܰܘܗ̱ܝ", "ܘܕܰܓܶܠ ܫܽܘܘ̈ܕܳܝܰܘܗ̱ܝ", "ܦܪܰܥܬܶܗ ܟܺܐܢܽܘܬܳܐܕܰܐܣܓܺܝ ܕܰܓܶܠ ܒܳܗ̇", "ܒܚܳܬܳܗ̇ ܒܰܪ̱ܬ ܚܺܐܪ̈ܶܐܐܳܦ ܠܶܗ ܚܣܰܟܬܶܗ ܬܽܘܒ", "ܕܠܳܐ ܬܽܘܒ ܢܶܪܓܰܙ ܗ̱ܘܳܐ", "ܨ̈ܶܢܥܳܬܝ̱ ܡܳܪܝ̱ ܐܰܟܶܣܕܟܰܕܳܒ ܐܰܝܟ ܡܶܨܪܶܝܢ", "ܨܠܰܘ̈ܳܬܝ̱ ܡܦܺܝܣܳܢܕܠܳܐ ܗܘܺܝܬ ܐܰܟܘܳܬܳܗ̇", "ܕܬܰܪܥܳܟ ܠܳܐ ܫܶܒܩܶܬ", "ܨܠܺܝܒܳܟ ܡܳܪܝ̱ ܕܩܳܡܒܬܽܘܪ̈ܥܳܬܝ̱ ܓ̈ܰܠܝܳܬܳܐ", "ܢܣܽܘܓ ܬܽܘܒ ܟܰܣ̈ܝܳܬܳܐܕܰܚܠܳܦ ܒܰܪ̈ܳܝܶܐ", "ܬܰܪܥܽܘܢܝ̱ ܓܰܘ̈ܳܝܶܐ", "ܨܪܳܐ ܝܰܡܳܐ ܘܰܐܪܡܺܝܡܰܓܕܠܳܐ ܕܢܶܨܚܶܬ ܒܶܗ", "ܣܥܼܳܐ ܥܰܘܠܳܐ ܘܰܐܩܺܝܡܢܰܘܣܳܐ ܕܒܶܗܬܶܬ ܒܶܗ", "ܚܰܢܩܰܢܝ̱ ܢܽܘܩܳܝܶܗ", "ܨܠܰܘ̈ܳܬܝ̱ ܥܰܠ ܫܽܘܪ̈ܰܝܫܡܼܰܥܘ̱ ܗ̱ܘܰܘ ܪ̈ܳܕܽܘܦܰܝ", "ܒܗܼܶܬܝ̱ ܗ̱ܘܳܐ ܒܰܡܓܽܘܫ̈ܰܘܗ̱ܝܫܶܡܫܳܐ ܘܣܳܓ̈ܽܘܕܰܘܗ̱ܝ", "ܕܢܶܨܚܶܬ ܒܰܨܠܺܝܒܳܟ", "ܩܥ̈ܰܝ ܗܘܰܝ ܒܶܪ̈ܝܳܬܳܐܕܰܚ̈ܙܰܝ ܐܺܝܓܽܘܢܳܐ", "ܫܪܳܪܳܐ ܕܥܰܡ ܛܽܘܥܝܰܝܒܫܽܘܪ̈ܶܐ ܪ̈ܰܥܺܝܠܶܐ", "ܐܰܩܪܶܒ ܘܶܐܬܟܰܠܰܠ", "ܩܛܺܝܪܶܗ ܕܰܫܪܳܪܳܐܠܛܽܘܥܝܰܝ ܢܰܓܶܕ ܗ̱ܘܳܐ", "ܒܢܶܓܕ̈ܶܝܗ̇ ܪܶܓܫܶܬ ܒܶܗܘܰܒܝܰܕ ܚܰܘܒ̈ܳܬܳܗ̇", "ܝܶܠܦܶܬ ܙܳܟܽܘܬܳܗ̇", "ܩܶܢܛܰܐ ܗ̱ܘ ܠܺܝ ܪܰܒܳܐܕܒܳܬܰܪ ܦܽܘܪܩܳܢܳܐ", "ܫܒܺܝ̈ܚܶܐ ܘܥܰܙܺܝ̈ܙܶܐܕܪܰܚܶܦܘ̱ ܥܰܠ ܡܰܕܒܰܚܝ̱", "ܒܢܼܰܘ ܒܺܝ ܥܠܰܘ̈ܳܬܳܐ", "ܪ̈ܶܓܫܰܝ ܡܳܪܝ̱ ܫܰܒܥܳܐܐܶܠܽܘ ܡܰܒ̈ܽܘܥܶܐ", "ܗܘܰܘ ܗ̱ܘܰܘ ܕܰܒܟܳܬܳܐܙܥܽܘܪ̈ܳܢ ܐܶܢܶܝܢ ܕܶܡ̈ܥܰܝ", "ܠܰܒܟܳܝܶܗ ܕܬܰܒܪܰܢ", "ܫܽܘܩ̈ܶܐ ܕܰܒܣܰܩ̈ܶܐܘܩܶܛܡܳܐ ܓ̇ܳܥܶܝܢ ܗ̱ܘܰܘ", "ܫܰܓܺܝܫܺܝܢ ܒܫܶܥܝܳܐܚܰܒܪܶܗ ܕܗܰܘ ܕܰܗܘܼܳܐ", "ܒܕܰܒܪܳܐ ܩܕܳܡ ܥܶܓܠܳܐ", "ܫܽܘܦܪܳܐ ܕܫ̈ܽܘܫܰܢܶܐܡܪܳܪܳܐ ܫܐܶܠ ܘܰܠܒܼܶܫ", "ܘܰܟܡܳܐ ܕܟܰܣܝܳܢ ܗܘ̈ܰܝܡܰܛܥܝܳܢ ܦܳܪ̈ܥܰܝܗܶܝܢ", "ܐܰܦܪܰܥ ܓܰܕܕܰܝ̈ܗܶܝܢ"]}