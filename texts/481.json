{"title": "Ecclesiastical History, Book 7", "subtitle": "Ecclesiastical History", "syriacTitle": "ܣܦܪܐ ܫܒܥܐ ܕܬܫ̈ܥܝܬܐ ܕܥܕܬܐ", "author": "Eusebius of Caesarea", "text": ["ܟܕ ܥܪܝܩ ܗܘܐ ܒܐܬܪ̈ܘܬܐ ܕܦܠܣܛܝܢܐ. ܫܒܥ ܫ̈ܢܝܢ ܚܙܝܢ ܗܘܘ ܠܗ. ܥܕܬܐ ܕܝܢ\nܕܐܘܪܫܠܡ ܡܢ ܒܬܪ ܗܡܢܐܘܣ ܐܦܣܩܘܦܐ. ܗܿܘ ܕܡܢ ܩܕܝܡ ܐܘܕܥܢܢ ܥܠܘܗܝ. ܙܒܕܐ ܩܒܠ ܬܫܡܫܬܐ\nܕܬܡܢ. ܒܬܪ ܩܠܝܠ ܕܝܢ ܙܒܢܐ ܟܕ ܐܬܢܝܚ ܗܢܐ. ܗܪܡܘܢ ܐܚܪܝܐ ܩܒܠ ܬܪܢܘܣ ܕܫ̈ܠܝܚܐ. ܕܢܛܝܪ\nܗܘܐ ܬܡܢ ܥܕܡܐ ܠܙܒܢܐ ܕܪܕܘܦܝܐ. ܒܐܠܟܣܢܕܪܝܐ ܕܝܢ ܟܕ ܩܡ ܒܐܦܣܩܦܘܬܐ ܡܪܩܘܣ ܬܡܢܥܣܪ̈ܐ\nܫ̈ܢܝܢ. ܡܢ ܒܬܪ ܡܘܬܗ ܕܕܝܘܢܣܘܣ. ܬܐܘܢܝܣ ܩܒܠ ܡܢ ܒܬܪܗ. ܘܒܝܘܡ̈ܬܗ ܕܗܢܐ ܒܐܠܟܣܢܕܪܝܐ.\nܥܡ ܦܢܐܪܝܘܣ ܩܫܝܫܐ ܐܦ ܐܟܝܠܘܣ ܐܝܕܝܥ ܗܘܐ. ܘܡܠܦܢܘܬܐ ܕܗܝܡܢܘܬܐ ܩܕܝܫܬܐ ܐܚܝܕ ܗܘܐ ܬܡܢ.\nܕ̈ܠܝܠܐ ܕܝܢ ܡܫܬܟܚܝܢ ܗܘܘ ܕܒܕܡܘܬܗ. ܕܒܥܒܕܐ ܕܦܝܠܣܘܦܘܬܐ. ܘܒܕܘܒܪ̈ܐ ܕܝܘܠܦܢܐ ܕܣܒܪܬܐ\nܚܪܝܦܐܝܬ ܩܐܡ ܗܘܐ. ܡܢ ܒܬܪ ܕܝܢ ܕܫܡܫ ܬܪܘܢܘܣ ܬܫܥܣܪ̈ܐ ܫ̈ܢܝܢܿ ܩܒܠ ܡܢ ܒܬܪܗ ܐܦܣܩܦܘܬܐ\nܦܛܪܘܣ ܒܐܠܟܣܢܕܪܝܐ. ܘܐܫܬܒܚ ܝܬܝܪܐܝܬ. ܬܪܬܥܣܪ̈ܐ ܫ̈ܢܝܢ ܒܐܦܣܩܦܘܬܐ. ܕܒܪ ܗܘܐ ܕܝܢ ܥܕܬܐ\nܬܠܬ ܫ̈ܢܝܢ ܩܕܡ ܪܕܘܦܝܐ. ܘܫܪܟܐ ܕܙܒܢܐ ܕܕܘܒܪܗ. ܒܢܓܝܪܘܬ ܪܘܚܐ ܣܓܝܐܬܐ ܢܦܫܗ ܡܕܒܪ ܗܘܐ.\nܘܐܝܟ ܕܠܝܘܬܪܢܐ ܕܥܕ̈ܬܐ.", "ܝܨܝܦ ܗܘܐ ܕܝܗܠܝܢ ܪܘܪܒܐܝܬ.. ܬܡܢ ܗܟܝܠ ܒܫܢܬ ܬܫܥ ܕܪܕܘܦܝܐ. ܐܬܦܣܩ ܪܫܗ\nܘܐܨܛܒܬ ܒܟܠܝܠܐ ܕܣܗܕܘܬܐ. ܥܕܡܐ ܠܗܪܟܐ ܢܣܝܟ ܫܪܒܐ ܕܡܝܒܠܢܘܬܐ ܕܡܢ ܝܘܡ̈ܝ ܝܠܝܕܘܬܗ\nܕܦܪܘܩܢ. ܥܕܡܐ ܕܐܣܬܬܪ ܥ̈ܕܬܐ ܒܪܕܘܦܝܐ ܕܗ̈ܘܝܢ ܬܠܬܡܐܐ ܘܚܡܫ ܫ̈ܢܝܢ. ܡܢ ܗܫܐ ܕܝܢ ܢܫܬܥܐ\nܥܠ ܐܝܠܝܢ ܕܐܬܓܒܪܘ ܒܐܝܓܘܢܐ. ܕܥܠ ܐ̈ܦܝ ܕܚܠܬ ܐܠܗܐ. ܕܐܝܠܝܢ. ܘܕܐܝܟܢܐ ܐܝܬܝܗܘܢ ܗܘܘ.\nܒܟܬܒܐ ܢܫܒܘܩ ܥܘܗܕܢܐ ܠܐܝܠܝܢ ܕܐܬܝܢ ܒܬܪܢܿ܀"], "lines": ["ܟܕ ܥܪܝܩ ܗܘܐ ܒܐܬܪ̈ܘܬܐ ܕܦܠܣܛܝܢܐ. ܫܒܥ ܫ̈ܢܝܢ ܚܙܝܢ ܗܘܘ ܠܗ. ܥܕܬܐ ܕܝܢ", "ܕܐܘܪܫܠܡ ܡܢ ܒܬܪ ܗܡܢܐܘܣ ܐܦܣܩܘܦܐ. ܗܿܘ ܕܡܢ ܩܕܝܡ ܐܘܕܥܢܢ ܥܠܘܗܝ. ܙܒܕܐ ܩܒܠ ܬܫܡܫܬܐ", "ܕܬܡܢ. ܒܬܪ ܩܠܝܠ ܕܝܢ ܙܒܢܐ ܟܕ ܐܬܢܝܚ ܗܢܐ. ܗܪܡܘܢ ܐܚܪܝܐ ܩܒܠ ܬܪܢܘܣ ܕܫ̈ܠܝܚܐ. ܕܢܛܝܪ", "ܗܘܐ ܬܡܢ ܥܕܡܐ ܠܙܒܢܐ ܕܪܕܘܦܝܐ. ܒܐܠܟܣܢܕܪܝܐ ܕܝܢ ܟܕ ܩܡ ܒܐܦܣܩܦܘܬܐ ܡܪܩܘܣ ܬܡܢܥܣܪ̈ܐ", "ܫ̈ܢܝܢ. ܡܢ ܒܬܪ ܡܘܬܗ ܕܕܝܘܢܣܘܣ. ܬܐܘܢܝܣ ܩܒܠ ܡܢ ܒܬܪܗ. ܘܒܝܘܡ̈ܬܗ ܕܗܢܐ ܒܐܠܟܣܢܕܪܝܐ.", "ܥܡ ܦܢܐܪܝܘܣ ܩܫܝܫܐ ܐܦ ܐܟܝܠܘܣ ܐܝܕܝܥ ܗܘܐ. ܘܡܠܦܢܘܬܐ ܕܗܝܡܢܘܬܐ ܩܕܝܫܬܐ ܐܚܝܕ ܗܘܐ ܬܡܢ.", "ܕ̈ܠܝܠܐ ܕܝܢ ܡܫܬܟܚܝܢ ܗܘܘ ܕܒܕܡܘܬܗ. ܕܒܥܒܕܐ ܕܦܝܠܣܘܦܘܬܐ. ܘܒܕܘܒܪ̈ܐ ܕܝܘܠܦܢܐ ܕܣܒܪܬܐ", "ܚܪܝܦܐܝܬ ܩܐܡ ܗܘܐ. ܡܢ ܒܬܪ ܕܝܢ ܕܫܡܫ ܬܪܘܢܘܣ ܬܫܥܣܪ̈ܐ ܫ̈ܢܝܢܿ ܩܒܠ ܡܢ ܒܬܪܗ ܐܦܣܩܦܘܬܐ", "ܦܛܪܘܣ ܒܐܠܟܣܢܕܪܝܐ. ܘܐܫܬܒܚ ܝܬܝܪܐܝܬ. ܬܪܬܥܣܪ̈ܐ ܫ̈ܢܝܢ ܒܐܦܣܩܦܘܬܐ. ܕܒܪ ܗܘܐ ܕܝܢ ܥܕܬܐ", "ܬܠܬ ܫ̈ܢܝܢ ܩܕܡ ܪܕܘܦܝܐ. ܘܫܪܟܐ ܕܙܒܢܐ ܕܕܘܒܪܗ. ܒܢܓܝܪܘܬ ܪܘܚܐ ܣܓܝܐܬܐ ܢܦܫܗ ܡܕܒܪ ܗܘܐ.", "ܘܐܝܟ ܕܠܝܘܬܪܢܐ ܕܥܕ̈ܬܐ.", "ܝܨܝܦ ܗܘܐ ܕܝܗܠܝܢ ܪܘܪܒܐܝܬ.. ܬܡܢ ܗܟܝܠ ܒܫܢܬ ܬܫܥ ܕܪܕܘܦܝܐ. ܐܬܦܣܩ ܪܫܗ", "ܘܐܨܛܒܬ ܒܟܠܝܠܐ ܕܣܗܕܘܬܐ. ܥܕܡܐ ܠܗܪܟܐ ܢܣܝܟ ܫܪܒܐ ܕܡܝܒܠܢܘܬܐ ܕܡܢ ܝܘܡ̈ܝ ܝܠܝܕܘܬܗ", "ܕܦܪܘܩܢ. ܥܕܡܐ ܕܐܣܬܬܪ ܥ̈ܕܬܐ ܒܪܕܘܦܝܐ ܕܗ̈ܘܝܢ ܬܠܬܡܐܐ ܘܚܡܫ ܫ̈ܢܝܢ. ܡܢ ܗܫܐ ܕܝܢ ܢܫܬܥܐ", "ܥܠ ܐܝܠܝܢ ܕܐܬܓܒܪܘ ܒܐܝܓܘܢܐ. ܕܥܠ ܐ̈ܦܝ ܕܚܠܬ ܐܠܗܐ. ܕܐܝܠܝܢ. ܘܕܐܝܟܢܐ ܐܝܬܝܗܘܢ ܗܘܘ.", "ܒܟܬܒܐ ܢܫܒܘܩ ܥܘܗܕܢܐ ܠܐܝܠܝܢ ܕܐܬܝܢ ܒܬܪܢܿ܀"]}