{"title": "Nisibis 18", "subtitle": "Hymns on Nisibis", "syriacTitle": "ܦܰܢܩܺܝܬܳܐ ܕܡܰܕܪ̈ܳܫܶܐ ܕܰܢܨܺܝܒܺܝܢ ܕܣܺܝܡܺܝܢ ܠܛܽܘܒܳܢܳܐ ܡܳܪܝ̱ ܐܰܦܪܶܝܡ", "author": "Ephrem the Syrian", "text": ["ܒܰܪ ܩܳܠܶܗ", "ܐܳܘ ܕܟܰܗܶܢ ܒܳܬܰܪ ܪܰܒܶܗܙܰܗܝܳܐ ܒܳܬܰܪ ܢܰܨܺܝܚܳܐ", "ܢܰܟܦܳܐ ܒܳܬܰܪ ܝܰܩܺܝܪܳܐܫܰܗܪܳܐ ܒܳܬܰܪ ܨܰܝܳܡܳܐ", "ܪܰܒܳܟ ܡܶܢܳܟ ܠܳܐ ܫܰܢܺܝܒܚܰܝܳܐ ܚܙܰܝܢܳܝܗ̱ܝ ܠܥܰܢܺܝܕܳܐ", "ܕܗܳܐ ܒܳܟ ܨܺܝܪ̈ܳܢ ܕܶܡܘ̈ܳܬܶܗܘܰܪ̈ܫܺܝܡܳܢ ܒܳܟ ܥܳܩ̈ܒܳܬܶܗ", "ܘܰܨܡܰܚ ܟܽܠܶܗ ܡܶܢ ܟܽܠܳܟܒܪܺܝܟ ܕܰܚܠܳܦܰܘܗ̱ܝ ܝܰܗܒܳܟ ܠܰܢ", "ܦܺܐܪܳܐ ܕܨܺܝܪ ܒܶܗ ܐܺܝܠܳܢܶܗܟܰܕ ܡܰܟܪܶܙ ܥܰܠ ܥܶܩܳܪܶܗ", "ܠܳܐ ܓܰܪܕܺܝ ܡܶܢܰܢ ܥܕܰܟܺܝܠܛܰܥܡ̈ܳܬܳܐ ܕܒܰܣܺܝܡܽܘܬܶܗ", "ܡܶܠܰܘ̈ܗ̱ܝ ܚܰܘܺܝܬ ܓܽܘܫܳܡܳܐܺܝܬܕܰܓܡܼܰܪܬ ܐܶܢܶܝ̈ܢ ܒܥܰܒܕܳܐ", "ܒܕܽܘܒܳܪܳܟ ܨܺܝܪ ܝܽܘܠܦܳܢܶܗܘܰܒܣܽܘܥܪܳܢܳܟ ܦܽܘܫܳܩܶܗ", "ܘܒܰܓܡܽܝܪܽܘܬܳܟ ܬܽܘܪܓܳܡܶܗܒܪܺܝܟ ܗܽܘ ܕܢܰܨܰܚ ܙܰܗܝܽܘܬܳܟ", "ܥܶܠܳܢܳܐ ܐ̱ܚܪܳܝܳܐ ܕܺܝܪܶܒܼܘܰܗܼܘܳܐ ܪܺܝܫܳܐ ܠܗܰܕ̈ܳܡܰܘܗ̱ܝ", "ܙܥܽܘܪܳܐ ܕܰܫܩܼܰܠ ܒܽܘܟܪܽܘܬܳܐܠܳܐ ܒܰܕ̈ܡܰܝܳܐ ܐܰܝܟ ܝܰܥܩܽܘܒ", "ܘܠܳܐ ܒܰܛܢܳܢܳܐ ܐܰܝܟ ܐܰܗܪܽܘܢܕܰܛܢܰܘ ܒܶܗ ܐܰܚܰܘ̈ܗ̱ܝ ܠܶܘܳܝ̈ܶܐ", "ܒܚܽܘܒܳܐ ܫܰܩܠܳܗ̇ ܐܰܝܟ ܡܽܘܫܶܐܟܰܕ ܩܰܫܺܝܫ ܗ̱ܘܳܐ ܡܶܢ ܐܰܗܪܽܘܢ", "ܚܕܺܝܘ ܒܳܟ ܐܰܚܰܝ̈ܟ ܐܰܟܘܳܬܶܗ ܒܪܺܝܟ ܗܽܘ ܕܰܓܒܳܟ ܒܰܐܘܳܝܽܘܬܳܐ", "ܠܰܝܬ ܚܣܼܳܡܳܐ ܘܰܛܢܳܢܼܳܐܒܶܝܬ ܗܰܕܳܡ̈ܶܐ ܕܰܒܓܽܘܫܡܳܐ", "ܕܰܒܚܽܘܒܳܐ ܠܶܗ ܡܶܫܬܰܡܥܺܝܢܒܪ̈ܰܚܡܶܐ ܡܶܢܶܗ ܡܶܣܬܰܥܪܺܝܢ", "ܕܰܘܩܰܐ ܗ̱ܘ ܪܺܝܫܳܐ ܠܗ̈ܰܕܳܡܶܐܕܰܠܟܽܠ ܓܰܒ̈ܺܝܢ ܗܽܘ ܚܳܐܰܪ", "ܪܳܡ ܗܽܘ ܘܡܰܟܺܝܟ ܒܰܚܢܳܢܶܗ ܥܕܰܡܳܐܠܥ̈ܶܩܒܶܐ ܡܶܬܬܰܚܬܶܐ", "ܕܢܶܣܰܒ ܡܶܢܗܶܝܢ ܢܶܟܝܳܢܳܐܒܪܺܝܟ ܗܽܘ ܕܚܽܘܒܳܟ ܡܰܙܶܓ ܒܰܢ", "ܒܨܺܝܪܳܐ ܗܘܳܬ ܗܳܕܶܐ ܟܶܐܼܡܰܬܕܰܒܣܳܒܳܐ ܬܶܚܽܘܒ ܚܰܢܦܽܘܬܳܐ", "ܒܛܰܥܡܳܗ̇ ܫܶܟܒܼܰܬ ܣܰܝܒܽܘܬܳܐܒܙܰܒܢܳܗ̇ ܢܰܨܚܼܰܬ ܛܰܠܝܽܘܬܳܐ", "ܕܰܐܬܠܺܝܛܳܐ ܥܠܰܝܡܳܐ ܛܰܥܢܶܗܠܰܐܓܽܘܢܳܐ ܣܰܢܝܳܐ ܕܰܣܥܼܳܐ", "ܩܛܺܝܪܳܐ ܕܰܡܠܶܐ ܚܰܢܦܽܘܬܳܐܕܰܐܝܟ ܬܶܢܳܢܳܐ ܥܰܙ ܘܰܥܒܼܰܪ", "ܥܰܡ ܫܽܘܪܶܝܗ ܫܽܘܠܳܡܶܗܒܪܺܝܟ ܕܰܢܦܰܚܼ ܒܶܗ ܘܶܐܬܛܰܠܰܩ", "ܩܳܠܳܐ ܕܩܰܪܢܳܐ ܡܶܢ ܫܼܶܠܝܳܐܐܰܬܘܰܗ ܘܰܩܪܳܟ ܠܰܩܪܳܒܳܐ", "ܥܰܠܬ ܐܰܝܟ ܕܰܘܺܝܕ ܚܰܕܬܳܐܺܝܬܚܳܒ ܡܶܢܳܟ ܓܽܘܠܝܰܕ ܕܰܬܪܶܝܢ", "ܠܳܐ ܗܶܕܝܽܘܛ ܗ̱ܘܳܐ ܬܰܟܬܽܘܫܳܟܕܰܩܪܳܒܳܐ ܟܰܣܝܳܐ ܟܽܠ ܝܽܘܡ", "ܠܽܘܩܒܰܠ ܒܺܝܼܫܳܐ ܣܳܕܰܪ ܗܘܰܝܬܡܥܳܕ ܗ̱ܽܘ ܕܽܘܪܳܫܳܐ ܟܰܣܝܳܐ", "ܕܰܟܠܺܝܠܳܐ ܓܰܠܝܳܐ ܢܰܝܬܶܐܒܪܺܝܟ ܗ̱ܽܘ ܕܰܓܒܳܟ ܫܽܘܒܗܳܪܰܢ", "ܡܶܢ ܩܕܳܡ ܢܶܣܝܽܘܢܳܐ ܕܰܪܺܝܫܐܺܝܽܘܒ ܦܰܓܪܶܗ ܘܪܶܥܝܳܢܶܗ", "ܘܰܒܢܶܣܝܽܘܢܳܐ ܐܶܬܢܰܨܰܚܘܝܰܘܣܶܦ ܙܟܼܳܐ ܒܩܰܝܛܽܘܢܳܐ", "ܕܒܶܝܬ ܚܰܢܰܢܝܳܐ ܒܰܐܬܽܘܢܳܐܘܰܒܓܰܘ ܓܽܘܒܳܐ ܕܳܢܺܝܐܶܝܠ", "ܣܟܰܠ ܣܳܛܳܢܳܐ ܕܟܰܕ ܢܰܣܺܝܚܺܝܠ ܙܳܟܽܘܬܗܽܘܢ ܟܰܣܝܳܐܺܝܬ", "ܐܰܘܣܶܦ ܕܢܶܚܽܘܼܒ ܓܰܠܝܳܐܺܝܬܒܪܺܝܟ ܗ̱ܽܘ ܕܰܐܣܓܺܝ ܟܽܘܐܳܪܶܗ", "ܘܰܐܟܳܪܳܐ ܕܰܐܚܢܶܦ ܘܰܐܩܶܦܙܳܪܰܥ ܗ̱ܘܳܐ ܟܽܘܒ̈ܶܐ ܒܣܶܡܳܠܶܗ", "ܛܰܢ ܒܶܗ ܐܰܟܳܪܳܐ ܟܺܐܢܳܐܘܰܓܕܰܡ ܦܰܣܩܳܗ̇ ܠܣܶܡܳܠܶܗ", "ܡܼܶܠܶܐ ܗ̱ܘܳܐ ܝܰܡܺܝܢܶܗ ܘܰܙܪܰܥܒܠܶܒܳܐ ܡ̈ܶܠܶܐ ܚ̈ܰܝܳܬܳܐ", "ܘܗܳܐ ܡܶܬܦܰܠܚܳܐ ܬܰܪܥܺܝܬܰܢܒܰܢܒܺܝ̈ܰܘܗ̱ܝ ܐܳܦ ܒܰܫܠܺܝܚ̈ܘܰܗ̱ܝ", "ܒܳܟ ܢܶܬܦܰܠܚ̈ܳܢ ܢܰܦܫ̈ܳܬܰܢܒܪܺܝܟ ܗ̱ܽܘ ܕܰܓܒܳܟ ܐܰܟܳܪܰܢ", "ܘܶܐܢ ܗܽܘ ܕܡ̈ܶܠܰܝܟ ܙܥܽܘܪܰܢܦܠܽܘܚܶܝܗ̇ ܠܰܐܪܥܰܢ ܒܰܥܒܳܕܳܐ", "ܕܰܒܓܰܘ ܦܽܘܠܚܳܢܳܐ ܪܰܒܳܐܢܶܥܫܰܢ ܩܰܢܝܳܐ ܘܥܶܩܳܪܳܐ", "ܛܳܒ ܗܽܘ ܥܰܒܕܳܐ ܫܰܦܺܝܪܳܐܡܶܢ ܫܶܡܼܥܳܐ ܕܪܶܒܽܘ ܡܶܠܺܝ̈ܢ", "ܙܰܪܥܳܟ ܢܺܐܬܶܐ ܚܰܕ ܒܰܡܐܳܐܘܰܠܩܺܝܫܳܝܳܐ ܚܰܕ ܒܶܐܫܬܶܝܢ", "ܐܳܦ ܟܳܬܳܐ ܚܰܕ ܒܰܬܠܳܬܺܝܢܒܪܺܝܟ ܗ̱ܽܘ ܕܰܐܣܓܺܝ ܥ̈ܰܠܠܳܬܳܟ", "ܢܽܘܗܪܳܐ ܕܢܶܥܡܼܰܛ ܠܳܐ ܘܳܠܶܐܡܶܠܚܳܐ ܕܬܶܦܟܰܗ ܠܳܐ ܙܳܕܶܩ", "ܛܽܘܠܫܳܐ ܠܪܺܝܫܳܐ ܠܳܐ ܝܳܐܶܐܐܳܦ ܠܳܐ ܨܳܐܬܳܐ ܠܡܰܚܙܺܝܬܳܐ", "ܕܶܐܢ ܣܰܡ̈ܡܳܢܶܐ ܦܰܟܺܝܗܺܝܢܐܳܦܠܳܐ ܟ̈ܺܐܒܶܐ ܡܶܬܚܰܠܡܺܝܢ", "ܘܶܐܢ ܗܽܘ ܕܰܫܪܳܓܳܐ ܥܰܡܽܘܛܐܳܦ ܬܽܘ̈ܩܠܳܬܳܐ ܣ̈ܰܓܺܝܐܳܢ", "ܢܽܘܗܪܳܟ ܢܶܪܕܽܘܦ ܚܶܫܽܘܟܰܢܒܪܺܝܟ ܗ̱ܽܘ ܕܥܰܒܼܕܳܟ ܠܰܡܦܺܐܕܰܢ", "ܥܒܶܕ ܠܳܟ ܣܳܦܪ̈ܶܐ ܘܕܰܝ̈ܳܢܶܐܐܳܦ ܬܳܒܽܘ̈ܥܶܐ ܘܝܳܗܽܘ̈ܒܶܐ", "ܐܳܦ ܩܳܝ̈ܽܘܡܶܐ ܘܝܳܨܽܘ̈ܦܶܐܠܚܰܕ ܚܰܕ ܐܰܫܠܶܡ ܣܽܘܥܪܳܢܶܗ", "ܕܰܠܡܳܐ ܒܦܶܬܳܐ ܢܶܫܚܶܬ ܠܶܗܘܰܒܪܶܢܝܳܐ ܢܶܨܛܝܳܐ ܠܶܗ", "ܪܥܺܝܙܳܐ ܥܰܡ ܠܶܫܳܢܳܐܕܒܶܗ ܡܩܰܪܶܒ ܐܰܢ̱ܬ ܒܳܥܽܘܬܳܐ", "ܠܚܽܘܣܳܝܳܐ ܕܟܽܠܶܗ ܥܰܡܳܐܒܪܺܝܟ ܕܰܡܙܰܗܶܐ ܬܶܫܡܶܫܬܳܟ", "ܟܡܳܐ ܕܢܶܫܬܰܦܶܐ ܪܶܥܝܳܢܳܐܘܢܶܨܛܰܠܰܠ ܐܳܦ ܠܶܫܳܢܳܐ", "ܟܡܳܐ ܕܢܶܬܡܰܪ̈ܩܳܢ ܐܺܝ̈ܕܰܝܳܐܘܢܶܙܕܰܗܶܐ ܟܽܠܶܗ ܓܽܘܫܡܳܐ", "ܙܥܽܘܪ ܗܽܘ ܠܟܳܗܢܳܐ ܘܟܽܘܢܳܝܶܗܕܰܡܩܰܪܶܒ ܦܰܓܪܳܐ ܚܰܝܳܐ", "ܢܶܨܛܰܠܰܠ ܟܽܠܶܗ ܟܽܠܫܳܥܕܗܽܘ ܩܳܐܶܡ ܐܰܝܟ ܡܶܨܥܳܝܳܐ", "ܒܶܝܬ ܐܰܠܳܗܳܐ ܠܐ̱ܢܳܫܽܘܬܳܐܒܪܺܝܟ ܗܽܘ ܕܨܰܠܶܠ ܫܰܡܳܫܰܘ̈ܗ̱ܝ"], "lines": ["ܒܰܪ ܩܳܠܶܗ", "ܐܳܘ ܕܟܰܗܶܢ ܒܳܬܰܪ ܪܰܒܶܗܙܰܗܝܳܐ ܒܳܬܰܪ ܢܰܨܺܝܚܳܐ", "ܢܰܟܦܳܐ ܒܳܬܰܪ ܝܰܩܺܝܪܳܐܫܰܗܪܳܐ ܒܳܬܰܪ ܨܰܝܳܡܳܐ", "ܪܰܒܳܟ ܡܶܢܳܟ ܠܳܐ ܫܰܢܺܝܒܚܰܝܳܐ ܚܙܰܝܢܳܝܗ̱ܝ ܠܥܰܢܺܝܕܳܐ", "ܕܗܳܐ ܒܳܟ ܨܺܝܪ̈ܳܢ ܕܶܡܘ̈ܳܬܶܗܘܰܪ̈ܫܺܝܡܳܢ ܒܳܟ ܥܳܩ̈ܒܳܬܶܗ", "ܘܰܨܡܰܚ ܟܽܠܶܗ ܡܶܢ ܟܽܠܳܟܒܪܺܝܟ ܕܰܚܠܳܦܰܘܗ̱ܝ ܝܰܗܒܳܟ ܠܰܢ", "ܦܺܐܪܳܐ ܕܨܺܝܪ ܒܶܗ ܐܺܝܠܳܢܶܗܟܰܕ ܡܰܟܪܶܙ ܥܰܠ ܥܶܩܳܪܶܗ", "ܠܳܐ ܓܰܪܕܺܝ ܡܶܢܰܢ ܥܕܰܟܺܝܠܛܰܥܡ̈ܳܬܳܐ ܕܒܰܣܺܝܡܽܘܬܶܗ", "ܡܶܠܰܘ̈ܗ̱ܝ ܚܰܘܺܝܬ ܓܽܘܫܳܡܳܐܺܝܬܕܰܓܡܼܰܪܬ ܐܶܢܶܝ̈ܢ ܒܥܰܒܕܳܐ", "ܒܕܽܘܒܳܪܳܟ ܨܺܝܪ ܝܽܘܠܦܳܢܶܗܘܰܒܣܽܘܥܪܳܢܳܟ ܦܽܘܫܳܩܶܗ", "ܘܒܰܓܡܽܝܪܽܘܬܳܟ ܬܽܘܪܓܳܡܶܗܒܪܺܝܟ ܗܽܘ ܕܢܰܨܰܚ ܙܰܗܝܽܘܬܳܟ", "ܥܶܠܳܢܳܐ ܐ̱ܚܪܳܝܳܐ ܕܺܝܪܶܒܼܘܰܗܼܘܳܐ ܪܺܝܫܳܐ ܠܗܰܕ̈ܳܡܰܘܗ̱ܝ", "ܙܥܽܘܪܳܐ ܕܰܫܩܼܰܠ ܒܽܘܟܪܽܘܬܳܐܠܳܐ ܒܰܕ̈ܡܰܝܳܐ ܐܰܝܟ ܝܰܥܩܽܘܒ", "ܘܠܳܐ ܒܰܛܢܳܢܳܐ ܐܰܝܟ ܐܰܗܪܽܘܢܕܰܛܢܰܘ ܒܶܗ ܐܰܚܰܘ̈ܗ̱ܝ ܠܶܘܳܝ̈ܶܐ", "ܒܚܽܘܒܳܐ ܫܰܩܠܳܗ̇ ܐܰܝܟ ܡܽܘܫܶܐܟܰܕ ܩܰܫܺܝܫ ܗ̱ܘܳܐ ܡܶܢ ܐܰܗܪܽܘܢ", "ܚܕܺܝܘ ܒܳܟ ܐܰܚܰܝ̈ܟ ܐܰܟܘܳܬܶܗ ܒܪܺܝܟ ܗܽܘ ܕܰܓܒܳܟ ܒܰܐܘܳܝܽܘܬܳܐ", "ܠܰܝܬ ܚܣܼܳܡܳܐ ܘܰܛܢܳܢܼܳܐܒܶܝܬ ܗܰܕܳܡ̈ܶܐ ܕܰܒܓܽܘܫܡܳܐ", "ܕܰܒܚܽܘܒܳܐ ܠܶܗ ܡܶܫܬܰܡܥܺܝܢܒܪ̈ܰܚܡܶܐ ܡܶܢܶܗ ܡܶܣܬܰܥܪܺܝܢ", "ܕܰܘܩܰܐ ܗ̱ܘ ܪܺܝܫܳܐ ܠܗ̈ܰܕܳܡܶܐܕܰܠܟܽܠ ܓܰܒ̈ܺܝܢ ܗܽܘ ܚܳܐܰܪ", "ܪܳܡ ܗܽܘ ܘܡܰܟܺܝܟ ܒܰܚܢܳܢܶܗ ܥܕܰܡܳܐܠܥ̈ܶܩܒܶܐ ܡܶܬܬܰܚܬܶܐ", "ܕܢܶܣܰܒ ܡܶܢܗܶܝܢ ܢܶܟܝܳܢܳܐܒܪܺܝܟ ܗܽܘ ܕܚܽܘܒܳܟ ܡܰܙܶܓ ܒܰܢ", "ܒܨܺܝܪܳܐ ܗܘܳܬ ܗܳܕܶܐ ܟܶܐܼܡܰܬܕܰܒܣܳܒܳܐ ܬܶܚܽܘܒ ܚܰܢܦܽܘܬܳܐ", "ܒܛܰܥܡܳܗ̇ ܫܶܟܒܼܰܬ ܣܰܝܒܽܘܬܳܐܒܙܰܒܢܳܗ̇ ܢܰܨܚܼܰܬ ܛܰܠܝܽܘܬܳܐ", "ܕܰܐܬܠܺܝܛܳܐ ܥܠܰܝܡܳܐ ܛܰܥܢܶܗܠܰܐܓܽܘܢܳܐ ܣܰܢܝܳܐ ܕܰܣܥܼܳܐ", "ܩܛܺܝܪܳܐ ܕܰܡܠܶܐ ܚܰܢܦܽܘܬܳܐܕܰܐܝܟ ܬܶܢܳܢܳܐ ܥܰܙ ܘܰܥܒܼܰܪ", "ܥܰܡ ܫܽܘܪܶܝܗ ܫܽܘܠܳܡܶܗܒܪܺܝܟ ܕܰܢܦܰܚܼ ܒܶܗ ܘܶܐܬܛܰܠܰܩ", "ܩܳܠܳܐ ܕܩܰܪܢܳܐ ܡܶܢ ܫܼܶܠܝܳܐܐܰܬܘܰܗ ܘܰܩܪܳܟ ܠܰܩܪܳܒܳܐ", "ܥܰܠܬ ܐܰܝܟ ܕܰܘܺܝܕ ܚܰܕܬܳܐܺܝܬܚܳܒ ܡܶܢܳܟ ܓܽܘܠܝܰܕ ܕܰܬܪܶܝܢ", "ܠܳܐ ܗܶܕܝܽܘܛ ܗ̱ܘܳܐ ܬܰܟܬܽܘܫܳܟܕܰܩܪܳܒܳܐ ܟܰܣܝܳܐ ܟܽܠ ܝܽܘܡ", "ܠܽܘܩܒܰܠ ܒܺܝܼܫܳܐ ܣܳܕܰܪ ܗܘܰܝܬܡܥܳܕ ܗ̱ܽܘ ܕܽܘܪܳܫܳܐ ܟܰܣܝܳܐ", "ܕܰܟܠܺܝܠܳܐ ܓܰܠܝܳܐ ܢܰܝܬܶܐܒܪܺܝܟ ܗ̱ܽܘ ܕܰܓܒܳܟ ܫܽܘܒܗܳܪܰܢ", "ܡܶܢ ܩܕܳܡ ܢܶܣܝܽܘܢܳܐ ܕܰܪܺܝܫܐܺܝܽܘܒ ܦܰܓܪܶܗ ܘܪܶܥܝܳܢܶܗ", "ܘܰܒܢܶܣܝܽܘܢܳܐ ܐܶܬܢܰܨܰܚܘܝܰܘܣܶܦ ܙܟܼܳܐ ܒܩܰܝܛܽܘܢܳܐ", "ܕܒܶܝܬ ܚܰܢܰܢܝܳܐ ܒܰܐܬܽܘܢܳܐܘܰܒܓܰܘ ܓܽܘܒܳܐ ܕܳܢܺܝܐܶܝܠ", "ܣܟܰܠ ܣܳܛܳܢܳܐ ܕܟܰܕ ܢܰܣܺܝܚܺܝܠ ܙܳܟܽܘܬܗܽܘܢ ܟܰܣܝܳܐܺܝܬ", "ܐܰܘܣܶܦ ܕܢܶܚܽܘܼܒ ܓܰܠܝܳܐܺܝܬܒܪܺܝܟ ܗ̱ܽܘ ܕܰܐܣܓܺܝ ܟܽܘܐܳܪܶܗ", "ܘܰܐܟܳܪܳܐ ܕܰܐܚܢܶܦ ܘܰܐܩܶܦܙܳܪܰܥ ܗ̱ܘܳܐ ܟܽܘܒ̈ܶܐ ܒܣܶܡܳܠܶܗ", "ܛܰܢ ܒܶܗ ܐܰܟܳܪܳܐ ܟܺܐܢܳܐܘܰܓܕܰܡ ܦܰܣܩܳܗ̇ ܠܣܶܡܳܠܶܗ", "ܡܼܶܠܶܐ ܗ̱ܘܳܐ ܝܰܡܺܝܢܶܗ ܘܰܙܪܰܥܒܠܶܒܳܐ ܡ̈ܶܠܶܐ ܚ̈ܰܝܳܬܳܐ", "ܘܗܳܐ ܡܶܬܦܰܠܚܳܐ ܬܰܪܥܺܝܬܰܢܒܰܢܒܺܝ̈ܰܘܗ̱ܝ ܐܳܦ ܒܰܫܠܺܝܚ̈ܘܰܗ̱ܝ", "ܒܳܟ ܢܶܬܦܰܠܚ̈ܳܢ ܢܰܦܫ̈ܳܬܰܢܒܪܺܝܟ ܗ̱ܽܘ ܕܰܓܒܳܟ ܐܰܟܳܪܰܢ", "ܘܶܐܢ ܗܽܘ ܕܡ̈ܶܠܰܝܟ ܙܥܽܘܪܰܢܦܠܽܘܚܶܝܗ̇ ܠܰܐܪܥܰܢ ܒܰܥܒܳܕܳܐ", "ܕܰܒܓܰܘ ܦܽܘܠܚܳܢܳܐ ܪܰܒܳܐܢܶܥܫܰܢ ܩܰܢܝܳܐ ܘܥܶܩܳܪܳܐ", "ܛܳܒ ܗܽܘ ܥܰܒܕܳܐ ܫܰܦܺܝܪܳܐܡܶܢ ܫܶܡܼܥܳܐ ܕܪܶܒܽܘ ܡܶܠܺܝ̈ܢ", "ܙܰܪܥܳܟ ܢܺܐܬܶܐ ܚܰܕ ܒܰܡܐܳܐܘܰܠܩܺܝܫܳܝܳܐ ܚܰܕ ܒܶܐܫܬܶܝܢ", "ܐܳܦ ܟܳܬܳܐ ܚܰܕ ܒܰܬܠܳܬܺܝܢܒܪܺܝܟ ܗ̱ܽܘ ܕܰܐܣܓܺܝ ܥ̈ܰܠܠܳܬܳܟ", "ܢܽܘܗܪܳܐ ܕܢܶܥܡܼܰܛ ܠܳܐ ܘܳܠܶܐܡܶܠܚܳܐ ܕܬܶܦܟܰܗ ܠܳܐ ܙܳܕܶܩ", "ܛܽܘܠܫܳܐ ܠܪܺܝܫܳܐ ܠܳܐ ܝܳܐܶܐܐܳܦ ܠܳܐ ܨܳܐܬܳܐ ܠܡܰܚܙܺܝܬܳܐ", "ܕܶܐܢ ܣܰܡ̈ܡܳܢܶܐ ܦܰܟܺܝܗܺܝܢܐܳܦܠܳܐ ܟ̈ܺܐܒܶܐ ܡܶܬܚܰܠܡܺܝܢ", "ܘܶܐܢ ܗܽܘ ܕܰܫܪܳܓܳܐ ܥܰܡܽܘܛܐܳܦ ܬܽܘ̈ܩܠܳܬܳܐ ܣ̈ܰܓܺܝܐܳܢ", "ܢܽܘܗܪܳܟ ܢܶܪܕܽܘܦ ܚܶܫܽܘܟܰܢܒܪܺܝܟ ܗ̱ܽܘ ܕܥܰܒܼܕܳܟ ܠܰܡܦܺܐܕܰܢ", "ܥܒܶܕ ܠܳܟ ܣܳܦܪ̈ܶܐ ܘܕܰܝ̈ܳܢܶܐܐܳܦ ܬܳܒܽܘ̈ܥܶܐ ܘܝܳܗܽܘ̈ܒܶܐ", "ܐܳܦ ܩܳܝ̈ܽܘܡܶܐ ܘܝܳܨܽܘ̈ܦܶܐܠܚܰܕ ܚܰܕ ܐܰܫܠܶܡ ܣܽܘܥܪܳܢܶܗ", "ܕܰܠܡܳܐ ܒܦܶܬܳܐ ܢܶܫܚܶܬ ܠܶܗܘܰܒܪܶܢܝܳܐ ܢܶܨܛܝܳܐ ܠܶܗ", "ܪܥܺܝܙܳܐ ܥܰܡ ܠܶܫܳܢܳܐܕܒܶܗ ܡܩܰܪܶܒ ܐܰܢ̱ܬ ܒܳܥܽܘܬܳܐ", "ܠܚܽܘܣܳܝܳܐ ܕܟܽܠܶܗ ܥܰܡܳܐܒܪܺܝܟ ܕܰܡܙܰܗܶܐ ܬܶܫܡܶܫܬܳܟ", "ܟܡܳܐ ܕܢܶܫܬܰܦܶܐ ܪܶܥܝܳܢܳܐܘܢܶܨܛܰܠܰܠ ܐܳܦ ܠܶܫܳܢܳܐ", "ܟܡܳܐ ܕܢܶܬܡܰܪ̈ܩܳܢ ܐܺܝ̈ܕܰܝܳܐܘܢܶܙܕܰܗܶܐ ܟܽܠܶܗ ܓܽܘܫܡܳܐ", "ܙܥܽܘܪ ܗܽܘ ܠܟܳܗܢܳܐ ܘܟܽܘܢܳܝܶܗܕܰܡܩܰܪܶܒ ܦܰܓܪܳܐ ܚܰܝܳܐ", "ܢܶܨܛܰܠܰܠ ܟܽܠܶܗ ܟܽܠܫܳܥܕܗܽܘ ܩܳܐܶܡ ܐܰܝܟ ܡܶܨܥܳܝܳܐ", "ܒܶܝܬ ܐܰܠܳܗܳܐ ܠܐ̱ܢܳܫܽܘܬܳܐܒܪܺܝܟ ܗܽܘ ܕܨܰܠܶܠ ܫܰܡܳܫܰܘ̈ܗ̱ܝ"]}