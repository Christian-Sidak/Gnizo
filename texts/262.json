{"title": "Nisibis 4", "subtitle": "Hymns on Nisibis", "syriacTitle": "ܦܰܢܩܺܝܬܳܐ ܕܡܰܕܪ̈ܳܫܶܐ ܕܰܢܨܺܝܒܺܝܢ ܕܣܺܝܡܺܝܢ ܠܛܽܘܒܳܢܳܐ ܡܳܪܝ̱ ܐܰܦܪܶܝܡ", "author": "Ephrem the Syrian", "text": ["ܒܰܪ ܩܳܠܶܗ ܕܟܶܢܫܳܐ ܕܽܐܘ̈ܠܨܳܢܝ̱", "ܐܰܠܳܗܝ̱ ܕܠܳܐ ܡܰܡܐܶܢܐܶܕܪܽܘܫ ܬܪܰܥ ܒܰܝܬܳܟ", "ܕܛܶܠܡܶܬ ܠܟܽܠ ܛܰܝܒܽܘܐܶܫܰܐܠ ܒܡܰܪܳܚܽܘ", "ܕܶܐܣܰܒ ܒܰܚܨܺܝܦܽܘ", "ܥܽܘܢܺܝܬܳܐ: ܣܰܒܪܰܢ ܗܼܘܺܝ ܫܽܘܪܰܢ", "ܐܶܢ ܓܶܝܪ ܡܳܪܝ̱ ܐܰܪܥܳܐܠܚܶܛܬܳܐ ܡܫܰܘܚܰܕܬܳܐ", "ܡܥܰܬܪܳܐ ܒܣܰܓܺܝ̈ܐܶܐܟܡܳܐ ܢܶܥܬܪ̈ܳܢ ܗܳܟܺܝܠ", "ܨܠܰܘ̈ܳܬܝ̱ ܒܛܰܝܒܽܘܬܳܟ", "ܒܩ̈ܳܠܶܐ ܕܝܰܠܽܘ̈ܕܰܝ̱ܚܢܺܝ̈ܓܶܐ ܘܪ̈ܰܥܽܘܡܶܐ", "ܦܬܼܰܚ ܠܺܝ ܬܼܪܰܥ ܪ̈ܰܚܡܰܝܟܐܶܦܨܰܚ ܒܩܳܠܰܝ̈ܗܽܘܢ", "ܐܶܒܠܳܐ ܕܣܳܩ̈ܰܝܗܽܘܢ", "ܒܽܘܟܪܳܐ ܕܰܗܘܳܐ ܚܣܺܝܠܳܐܘܰܢܩܶܦ ܠܝܰܠܽܘ̈ܕܶܐ", "ܒܢ̈ܰܝ ܢܳܨܪܰܬ ܠܺܝ̈ܛܶܐܥܢܺܝ ܠܶܐܡܪ̈ܰܝ ܕܰܚܙܰܘ", "ܕܺܐܒ̈ܶܐ ܘܗܳܐ ܓܳܥܶܝܢ", "ܘܰܥܢܳܐ ܒܕܰܒܪܳܐ ܡܳܪܝ̱ܐܶܢܗܽܘ ܕܰܚܙܳܬ ܕܺܐܒ̈ܶܐ", "ܛܳܦܣܳܐ ܒܥܰܠܳܢܳܐܡܶܬܓܰܘܣܳܐ ܒܚܽܘܛܪܳܐ", "ܕܰܪܕܰܦ ܠܳܐܟܽܘ̈ܠܶܝܗ̇", "ܥܳܢܳܟ ܚܙܳܬ ܕܺܐܒ̈ܶܐܘܗܳܐ ܓܳܥܝܳܐ ܪܳܒܰܬ", "ܐܰܕܪܶܟ ܕܶܐܬܪܰܗܒܰܬܨܠܺܝܒܳܟ ܢܶܗܘܶܐ ܚܽܘܛܪܳܐ", "ܕܰܪܕܰܦ ܠܒܳܠܽܘ̈ܥܶܝܗ̇", "ܩܰܒܶܠ ܓܥܳܬܝ̱ ܫܰܒܪ̈ܰܝܕܰܕܟܶܝܢ ܒܟܽܠܡܶܕܶܡ", "ܗܰܘ ܗܽܘ ܛܠܶܐ ܝܰܘܡ̈ܶܐܡܶܫܟܰܚ ܡܪܰܥܶܐ ܡܳܪܝ̱", "ܠܥܰܬܺܝܩ ܝܰܘܡ̈ܳܬܳܐ", "ܝܰܘܡܳܐ ܕܰܢܦܰܠ ܥܽܘܠܳܐܒܓܰܘ ܐܽܘܪܝܳܐ ܒܶܗ ܗܽܘ", "ܥܺܝܪ̈ܶܐ ܢܚܶܬܘ̱ ܣܰܒܰܪܘ̱ܫܠܳܡܳܐ ܕܗܽܘ ܢܶܗܘܶܐ", "ܒܫܽܘ̈ܩܰܝ ܠܟܽܠ ܫܰܒܪ̈ܰܝ", "ܫܰܒܥܺܝܢ ܘܰܬܪ̈ܶܝܢ ܣܳܒܺܝ̈ܢܣ̈ܳܒܰܘܗ̱ܝ ܕܗܰܘ ܥܰܡܳܐ", "ܠܳܐ ܣܦܼܰܩܘ̱ ܠܬܽܘܪ̈ܥܳܬܳܐܥܽܘܠܰܐ ܗ̱ܘ ܒܰܪ ܡܰܪܝܰܡ", "ܫܰܝܶܢ ܠܟܽܠ ܦܶܢܝܳܢ", "ܚܽܘܢ ܡܳܪܝ̱ ܠܝܰܠܽܘܕ̈ܰܝܒܝ̈ܰܠܕܰܝ ܥܗܰܕ ܝܰܠܕܳܟ", "ܕܰܗܘܰܝܬ ܝܰܠܽܘܕܳܐܕܕܳܡܶܝܢ ܠܛܰܠܝܽܘܬܳܟ", "ܢܺܚܽܘܢ ܒܛܰܝܒܽܘܬܳܟ", "ܒܠܺܝ̈ܠܝܳܢ ܒܓܰܘ ܥܳܢܳܟܦܳܥܝܳܐ ܕܬܰܡܺܝ̈ܡܶܐ", "ܘܩܳܠܳܐ ܕܰܢܩ̈ܰܘܳܬܳܐܕܩܳܪܶܝܢ ܠܪܳܥܶܐ ܟܽܠ", "ܕܡܶܢ ܟܽܠ ܢܦܰܨܶܐ ܐܶܢܽܘܢ", "ܐܶܓܕܽܘܠ ܠܟܽܠ ܩ̈ܳܠܶܝܢܘܶܐܥܒܶܕ ܟܠܺܝܠ ܩ̈ܳܠܶܐ", "ܐܶܩܰܪܒܺܝܘܗ̱ܝ ܠܰܐܒܽܘܟܐܶܙܒܶܢ", "ܘܳܝ ܠܺܝ ܕܡܰܢܽܘ ܠܺܝܫܒܳܒܳܐ ܘܩܰܪܺܝܒܳܐ", "ܕܠܳܐ ܟܳܝ̈ܫܳܢ ܪ̈ܶܓܠܰܘܝܒܰܐܬܪܶܗ ܕܟܽܠܥܶܕܳܢ", "ܥܰܠ ܪܺܝܫܝ̱ ܐܰܡܺܝܢ ܘܩܳܐܶܡ", "ܘܳܝ ܠܺܝ ܕܡܰܢܽܘ ܠܺܝܐܳܪܚܳܐ ܕܠܺܝ ܘܰܠܠܰܚܡܝ̱", "ܒܳܥܶܐ ܕܢܶܐܟܽܘܠ ܡܳܪܝ̱ܬܰܨܪܺܝܘܗ̱ܝ ܟܺܐܢܽܘܬܳܐ", "ܕܰܟܦܶܢ ܠܝܰܥܢܽܘܬܳܐ", "ܘܳܝ ܠܺܝ ܕܡܰܢܽܘ ܠܺܝܣܳܐܢܳܐ ܘܩܰܪܺܝܒܳܐ", "ܛܽܘܒܰܝ ܕܡܰܢܽܘ ܠܺܝܡܳܪܳܐ ܘܦܳܪܽܘܩܳܐ", "ܕܙܰܓܪܶܗ ܘܰܙܓܰܪ ܠܶܗ", "ܚܰܕܽܘܬܳܐ ܕܣܽܘܓܦܳܢܳܐܥܳܩܬܳܐ ܛܡܺܝܪܳܐ ܒܳܗ̇", "ܥܳܩܬܳܐ ܕܥܽܘܕܪܳܢܳܐܡܥܺܝܢܳܐ ܗ̱ܝ ܕܚ̈ܰܕܘܳܬܳܐ", "ܒܗܰܘ ܥܳܠܡܳܐ ܚܰܕܬܳܐ", "ܛܽܘܒܳܐ ܕܰܩܢܳܐ ܪܳܕܽܘܦܝ̱ܘ̈ܳܝܶܐ ܛܡܺܝܪ̈ܺܝܢ ܒܶܗ", "ܒܰܕܓܽܘܢ ܦܨܺܝܚܳܐ ܐ̱ܢܳܐܕܘܳܝܳܐ ܕܰܩܢܺܝܬ ܡܶܢܶܗ", "ܛܽܘܒܳܐ ܟܣܶܐ ܠܺܝ ܒܶܗ", "ܡܰܢܽܘ ܕܠܳܐ ܢܰܘܕܶܐܠܗܰܘ ܡܰܢ ܕܰܐܘܠܶܕ ܠܰܢ", "ܘܰܡܨܶܐ ܕܢܰܘܠܶܕ ܬܽܘܒܡܶܢ ܓܰܘ ܫܡܽܘ̈ܥܳܬܳܐ", "ܩ̈ܳܠܶܐ ܕܣܰܒܪ̈ܳܬܳܐ", "ܐܰܢ̱ܬ ܗܽܘ ܡܰܐܣܶܐ ܟܽܠܣܥܰܪܬܳܢܝ̱ ܒܟܽܘܪ̈ܗܳܢܰܝ", "ܐܰܓܪܳܐ ܕܣܰܡ̈ܡܳܢܰܝܟܠܳܐ ܐܶܬܡܨܺܝܬ ܕܶܐܬܶܠ", "ܕܕܳܡܶܝܢ ܠܰܝܬ ܠܗܽܘܢ", "ܙܳܟܶܝܢ ܠܣܰܡ̈ܳܡܢܰܝܟܪ̈ܰܚܡܰܝܟ ܥܰܬܺܝܪ̈ܶܐ", "ܠܳܐ ܡܨܶܝܢ ܡܶܙܕܰܒܢܺܝܢܡܰܓܳܢ ܡܶܬܝܰܗܒܺܝܢ", "ܒܕܶܡ̈ܥܶܐ ܗ̱ܘ ܡܶܬܢܰܣܒܺܝܢ", "ܟܡܳܐ ܡܶܫܟܚܳܐ ܪܰܒܽܘܢܝ̱ܡܕܺܝܢ̱ܬܳܐ ܡܓܰܙܰܝܬܳܐ", "ܕܪܰܚܺܝܩ ܒܰܪ ܡܰܠܟܳܗ̇ܘܩܰܪܺܝܒ ܒܥܶܠܕܰܪܳܗ̇", "ܕܰܬܩܽܘܡ ܕܠܳܐ ܪ̈ܰܚܡܶܐ", "ܠܡܺܐܢܳܐ ܘܒܶܝܬ ܓܰܘܣܳܐܐܰܢ̱ܬ ܗܽܘ ܒܟܽܠ ܥܶܕܳܢ", "ܟܰܕ ܚܰܦܝܽܘܢܝ̱ ܝܰܡ̈ܡܶܐܢܚܼܶܬܘ̱ ܕܰܠܝܽܘܢܝ̱ ܪ̈ܰܚܡܰܝܟ", "ܬܽܘܒ ܢܶܕܪܟܰܢܝ̱ ܥܶܕܪܳܟ", "ܐܰܣܪܰܚ ܠܒܽܘ̈ܣܒܳܣܰܝܣܰܡܳܐ ܕܦܽܘܪܩܳܢܳܟ", "ܘܚܰܫܳܐ ܕܥܽܘܕܪܳܢܳܟܢܺܝܫܳܟ ܡܨܶܐ ܕܢܶܗܘܶܐ", "ܣܰܡܳܐ ܡܰܐܣܶܐ ܟܽܠ", "ܣܰܓܺܝ ܐܰܠܺܝܨܳܐ ܐ̱ܢܳܐܘܕܶܐܩܒܽܘܠ ܐܰܟܺܝܦܳܐ ܐ̱ܢܳܐ", "ܥܰܠ ܡܰܢ ܕܫܰܓܶܫ ܠܺܝܚܢܳܢܳܟ ܢܦܰܟܶܗ ܡܳܪܝ̱", "ܟܳܣܳܐ ܕܰܡܼܙܰܓܘ ܚܰܘ̈ܒܰܝ", "ܚܳܪܶܬ ܠܟܽܠ ܓܰܒܺܝ̈ܢܘܰܒ̇ܟܺܝܬ ܕܶܐܬܓܰܙܺܝܬ", "ܟܰܕ ܛܳܒ ܣܰܓܺܝ̈ܐܺܝܢܪ̈ܺܝܫܰܝ ܘܦܳܪ̈ܽܘܩܰܝ", "ܚܰܕ ܗܽܘ ܕܰܦܪܰܩ ܠܺܝ", "ܦܰܪܘ̱ ܡܳܪܝ̱ ܢܦܰܩܘ̱ ܝܰܠܕ̈ܰܝܘܕܳܡܽܘ ܠܦܰܪ̈ܽܘܓܶܐ", "ܕܢܶܫܪܳܐ ܪܕܰܦ ܐܶܢܽܘܢܗܳܐ ܛܫܶܝܢ ܒܣܶܬܪܳܐ", "ܫܰܝܢܳܟ ܢܰܦܢܶܐ ܐܶܢܽܘܢ", "ܨܰܘܬܳܐ ܕܟܰܪ̈ܡܰܝܗܳܐ ܦܳܩܕܳܢ ܐܶܕ̈ܢܰܝ", "ܕܓܰܪܕܺܝܘ ܩܳܠܰܝ̈ܗܽܘܢܢܶܪܥܰܡ ܒܣܰܒܪ̈ܳܬܳܐ", "ܛܶܒܳܐ ܕܦܽܘܪܩܳܢܳܟ", "ܩܳܠܳܐ ܕܣܽܘܪܳܕܳܐܥܰܠ ܡ̈ܰܓܕܠܰܝ ܫܶܡ̇ܥܶܬ", "ܕܩܳܥܶܝܢ ܦܪ̈ܽܘܩܰܝܟܰܕ ܢܳܛܪܺܝܢ ܫܽܘܪ̈ܰܝ", "ܫܰܠܳܝܗ̱ܝ ܒܩܳܠ ܫܰܝܢܳܟ", "ܪܒܳܒܬܳܐ ܕܦܰܠܳܚ̈ܰܝܬܫܰܝܶܢ ܠܒܰܪ ܡܶܢ ܫܽܘܪܝ̱", "ܪܰܥܡܳܐ ܕܥܳܡܽܘܪ̈ܰܝܢܫܰܝܶܢ ܠܓܰܘ ܡܶܢ ܫܽܘܪܝ̱", "ܕܰܐܘܕܶܐ ܠܒܰܪ ܘܰܠܓܰܘ", "ܫܪܺܝ ܡܳܪܝ̱ ܐܰܒܺܝܠܽܘܬܶܗܕܗܰܘ ܡܰܕܒܚܳܟ ܕܰܟܝܳܐ", "ܘܰܕܟܳܗܢܳܟ ܢܰܟܦܳܐܕܩܳܐܶܡ ܠܒܺܝܫ ܐܶܒܠܳܐ", "ܡܶܢ ܠܥܶܠ ܟܒܺܝܢ ܣܰܩܳܐ", "ܬܰܘܕܶܐ ܒܦܽܘܪܩܳܢܳܟܥܺܕ̱ܬܳܐ ܘܫܰܡܳܫܶܝ̈ܗ̇", "ܡܕܺܝܢ̱ܬܳܐ ܘܥܳܡܪ̈ܶܝܗ̇ ܢܗܶܐ ܡܳܪܝ̱ ܩܳܠ ܫܰܝܢܳܐ", "ܐܰܓܪܳܐ ܕܩܳܠܰܝ̈ܗܽܘܢ"], "lines": ["ܒܰܪ ܩܳܠܶܗ ܕܟܶܢܫܳܐ ܕܽܐܘ̈ܠܨܳܢܝ̱", "ܐܰܠܳܗܝ̱ ܕܠܳܐ ܡܰܡܐܶܢܐܶܕܪܽܘܫ ܬܪܰܥ ܒܰܝܬܳܟ", "ܕܛܶܠܡܶܬ ܠܟܽܠ ܛܰܝܒܽܘܐܶܫܰܐܠ ܒܡܰܪܳܚܽܘ", "ܕܶܐܣܰܒ ܒܰܚܨܺܝܦܽܘ", "ܥܽܘܢܺܝܬܳܐ: ܣܰܒܪܰܢ ܗܼܘܺܝ ܫܽܘܪܰܢ", "ܐܶܢ ܓܶܝܪ ܡܳܪܝ̱ ܐܰܪܥܳܐܠܚܶܛܬܳܐ ܡܫܰܘܚܰܕܬܳܐ", "ܡܥܰܬܪܳܐ ܒܣܰܓܺܝ̈ܐܶܐܟܡܳܐ ܢܶܥܬܪ̈ܳܢ ܗܳܟܺܝܠ", "ܨܠܰܘ̈ܳܬܝ̱ ܒܛܰܝܒܽܘܬܳܟ", "ܒܩ̈ܳܠܶܐ ܕܝܰܠܽܘ̈ܕܰܝ̱ܚܢܺܝ̈ܓܶܐ ܘܪ̈ܰܥܽܘܡܶܐ", "ܦܬܼܰܚ ܠܺܝ ܬܼܪܰܥ ܪ̈ܰܚܡܰܝܟܐܶܦܨܰܚ ܒܩܳܠܰܝ̈ܗܽܘܢ", "ܐܶܒܠܳܐ ܕܣܳܩ̈ܰܝܗܽܘܢ", "ܒܽܘܟܪܳܐ ܕܰܗܘܳܐ ܚܣܺܝܠܳܐܘܰܢܩܶܦ ܠܝܰܠܽܘ̈ܕܶܐ", "ܒܢ̈ܰܝ ܢܳܨܪܰܬ ܠܺܝ̈ܛܶܐܥܢܺܝ ܠܶܐܡܪ̈ܰܝ ܕܰܚܙܰܘ", "ܕܺܐܒ̈ܶܐ ܘܗܳܐ ܓܳܥܶܝܢ", "ܘܰܥܢܳܐ ܒܕܰܒܪܳܐ ܡܳܪܝ̱ܐܶܢܗܽܘ ܕܰܚܙܳܬ ܕܺܐܒ̈ܶܐ", "ܛܳܦܣܳܐ ܒܥܰܠܳܢܳܐܡܶܬܓܰܘܣܳܐ ܒܚܽܘܛܪܳܐ", "ܕܰܪܕܰܦ ܠܳܐܟܽܘ̈ܠܶܝܗ̇", "ܥܳܢܳܟ ܚܙܳܬ ܕܺܐܒ̈ܶܐܘܗܳܐ ܓܳܥܝܳܐ ܪܳܒܰܬ", "ܐܰܕܪܶܟ ܕܶܐܬܪܰܗܒܰܬܨܠܺܝܒܳܟ ܢܶܗܘܶܐ ܚܽܘܛܪܳܐ", "ܕܰܪܕܰܦ ܠܒܳܠܽܘ̈ܥܶܝܗ̇", "ܩܰܒܶܠ ܓܥܳܬܝ̱ ܫܰܒܪ̈ܰܝܕܰܕܟܶܝܢ ܒܟܽܠܡܶܕܶܡ", "ܗܰܘ ܗܽܘ ܛܠܶܐ ܝܰܘܡ̈ܶܐܡܶܫܟܰܚ ܡܪܰܥܶܐ ܡܳܪܝ̱", "ܠܥܰܬܺܝܩ ܝܰܘܡ̈ܳܬܳܐ", "ܝܰܘܡܳܐ ܕܰܢܦܰܠ ܥܽܘܠܳܐܒܓܰܘ ܐܽܘܪܝܳܐ ܒܶܗ ܗܽܘ", "ܥܺܝܪ̈ܶܐ ܢܚܶܬܘ̱ ܣܰܒܰܪܘ̱ܫܠܳܡܳܐ ܕܗܽܘ ܢܶܗܘܶܐ", "ܒܫܽܘ̈ܩܰܝ ܠܟܽܠ ܫܰܒܪ̈ܰܝ", "ܫܰܒܥܺܝܢ ܘܰܬܪ̈ܶܝܢ ܣܳܒܺܝ̈ܢܣ̈ܳܒܰܘܗ̱ܝ ܕܗܰܘ ܥܰܡܳܐ", "ܠܳܐ ܣܦܼܰܩܘ̱ ܠܬܽܘܪ̈ܥܳܬܳܐܥܽܘܠܰܐ ܗ̱ܘ ܒܰܪ ܡܰܪܝܰܡ", "ܫܰܝܶܢ ܠܟܽܠ ܦܶܢܝܳܢ", "ܚܽܘܢ ܡܳܪܝ̱ ܠܝܰܠܽܘܕ̈ܰܝܒܝ̈ܰܠܕܰܝ ܥܗܰܕ ܝܰܠܕܳܟ", "ܕܰܗܘܰܝܬ ܝܰܠܽܘܕܳܐܕܕܳܡܶܝܢ ܠܛܰܠܝܽܘܬܳܟ", "ܢܺܚܽܘܢ ܒܛܰܝܒܽܘܬܳܟ", "ܒܠܺܝ̈ܠܝܳܢ ܒܓܰܘ ܥܳܢܳܟܦܳܥܝܳܐ ܕܬܰܡܺܝ̈ܡܶܐ", "ܘܩܳܠܳܐ ܕܰܢܩ̈ܰܘܳܬܳܐܕܩܳܪܶܝܢ ܠܪܳܥܶܐ ܟܽܠ", "ܕܡܶܢ ܟܽܠ ܢܦܰܨܶܐ ܐܶܢܽܘܢ", "ܐܶܓܕܽܘܠ ܠܟܽܠ ܩ̈ܳܠܶܝܢܘܶܐܥܒܶܕ ܟܠܺܝܠ ܩ̈ܳܠܶܐ", "ܐܶܩܰܪܒܺܝܘܗ̱ܝ ܠܰܐܒܽܘܟܐܶܙܒܶܢ", "ܘܳܝ ܠܺܝ ܕܡܰܢܽܘ ܠܺܝܫܒܳܒܳܐ ܘܩܰܪܺܝܒܳܐ", "ܕܠܳܐ ܟܳܝ̈ܫܳܢ ܪ̈ܶܓܠܰܘܝܒܰܐܬܪܶܗ ܕܟܽܠܥܶܕܳܢ", "ܥܰܠ ܪܺܝܫܝ̱ ܐܰܡܺܝܢ ܘܩܳܐܶܡ", "ܘܳܝ ܠܺܝ ܕܡܰܢܽܘ ܠܺܝܐܳܪܚܳܐ ܕܠܺܝ ܘܰܠܠܰܚܡܝ̱", "ܒܳܥܶܐ ܕܢܶܐܟܽܘܠ ܡܳܪܝ̱ܬܰܨܪܺܝܘܗ̱ܝ ܟܺܐܢܽܘܬܳܐ", "ܕܰܟܦܶܢ ܠܝܰܥܢܽܘܬܳܐ", "ܘܳܝ ܠܺܝ ܕܡܰܢܽܘ ܠܺܝܣܳܐܢܳܐ ܘܩܰܪܺܝܒܳܐ", "ܛܽܘܒܰܝ ܕܡܰܢܽܘ ܠܺܝܡܳܪܳܐ ܘܦܳܪܽܘܩܳܐ", "ܕܙܰܓܪܶܗ ܘܰܙܓܰܪ ܠܶܗ", "ܚܰܕܽܘܬܳܐ ܕܣܽܘܓܦܳܢܳܐܥܳܩܬܳܐ ܛܡܺܝܪܳܐ ܒܳܗ̇", "ܥܳܩܬܳܐ ܕܥܽܘܕܪܳܢܳܐܡܥܺܝܢܳܐ ܗ̱ܝ ܕܚ̈ܰܕܘܳܬܳܐ", "ܒܗܰܘ ܥܳܠܡܳܐ ܚܰܕܬܳܐ", "ܛܽܘܒܳܐ ܕܰܩܢܳܐ ܪܳܕܽܘܦܝ̱ܘ̈ܳܝܶܐ ܛܡܺܝܪ̈ܺܝܢ ܒܶܗ", "ܒܰܕܓܽܘܢ ܦܨܺܝܚܳܐ ܐ̱ܢܳܐܕܘܳܝܳܐ ܕܰܩܢܺܝܬ ܡܶܢܶܗ", "ܛܽܘܒܳܐ ܟܣܶܐ ܠܺܝ ܒܶܗ", "ܡܰܢܽܘ ܕܠܳܐ ܢܰܘܕܶܐܠܗܰܘ ܡܰܢ ܕܰܐܘܠܶܕ ܠܰܢ", "ܘܰܡܨܶܐ ܕܢܰܘܠܶܕ ܬܽܘܒܡܶܢ ܓܰܘ ܫܡܽܘ̈ܥܳܬܳܐ", "ܩ̈ܳܠܶܐ ܕܣܰܒܪ̈ܳܬܳܐ", "ܐܰܢ̱ܬ ܗܽܘ ܡܰܐܣܶܐ ܟܽܠܣܥܰܪܬܳܢܝ̱ ܒܟܽܘܪ̈ܗܳܢܰܝ", "ܐܰܓܪܳܐ ܕܣܰܡ̈ܡܳܢܰܝܟܠܳܐ ܐܶܬܡܨܺܝܬ ܕܶܐܬܶܠ", "ܕܕܳܡܶܝܢ ܠܰܝܬ ܠܗܽܘܢ", "ܙܳܟܶܝܢ ܠܣܰܡ̈ܳܡܢܰܝܟܪ̈ܰܚܡܰܝܟ ܥܰܬܺܝܪ̈ܶܐ", "ܠܳܐ ܡܨܶܝܢ ܡܶܙܕܰܒܢܺܝܢܡܰܓܳܢ ܡܶܬܝܰܗܒܺܝܢ", "ܒܕܶܡ̈ܥܶܐ ܗ̱ܘ ܡܶܬܢܰܣܒܺܝܢ", "ܟܡܳܐ ܡܶܫܟܚܳܐ ܪܰܒܽܘܢܝ̱ܡܕܺܝܢ̱ܬܳܐ ܡܓܰܙܰܝܬܳܐ", "ܕܪܰܚܺܝܩ ܒܰܪ ܡܰܠܟܳܗ̇ܘܩܰܪܺܝܒ ܒܥܶܠܕܰܪܳܗ̇", "ܕܰܬܩܽܘܡ ܕܠܳܐ ܪ̈ܰܚܡܶܐ", "ܠܡܺܐܢܳܐ ܘܒܶܝܬ ܓܰܘܣܳܐܐܰܢ̱ܬ ܗܽܘ ܒܟܽܠ ܥܶܕܳܢ", "ܟܰܕ ܚܰܦܝܽܘܢܝ̱ ܝܰܡ̈ܡܶܐܢܚܼܶܬܘ̱ ܕܰܠܝܽܘܢܝ̱ ܪ̈ܰܚܡܰܝܟ", "ܬܽܘܒ ܢܶܕܪܟܰܢܝ̱ ܥܶܕܪܳܟ", "ܐܰܣܪܰܚ ܠܒܽܘ̈ܣܒܳܣܰܝܣܰܡܳܐ ܕܦܽܘܪܩܳܢܳܟ", "ܘܚܰܫܳܐ ܕܥܽܘܕܪܳܢܳܟܢܺܝܫܳܟ ܡܨܶܐ ܕܢܶܗܘܶܐ", "ܣܰܡܳܐ ܡܰܐܣܶܐ ܟܽܠ", "ܣܰܓܺܝ ܐܰܠܺܝܨܳܐ ܐ̱ܢܳܐܘܕܶܐܩܒܽܘܠ ܐܰܟܺܝܦܳܐ ܐ̱ܢܳܐ", "ܥܰܠ ܡܰܢ ܕܫܰܓܶܫ ܠܺܝܚܢܳܢܳܟ ܢܦܰܟܶܗ ܡܳܪܝ̱", "ܟܳܣܳܐ ܕܰܡܼܙܰܓܘ ܚܰܘ̈ܒܰܝ", "ܚܳܪܶܬ ܠܟܽܠ ܓܰܒܺܝ̈ܢܘܰܒ̇ܟܺܝܬ ܕܶܐܬܓܰܙܺܝܬ", "ܟܰܕ ܛܳܒ ܣܰܓܺܝ̈ܐܺܝܢܪ̈ܺܝܫܰܝ ܘܦܳܪ̈ܽܘܩܰܝ", "ܚܰܕ ܗܽܘ ܕܰܦܪܰܩ ܠܺܝ", "ܦܰܪܘ̱ ܡܳܪܝ̱ ܢܦܰܩܘ̱ ܝܰܠܕ̈ܰܝܘܕܳܡܽܘ ܠܦܰܪ̈ܽܘܓܶܐ", "ܕܢܶܫܪܳܐ ܪܕܰܦ ܐܶܢܽܘܢܗܳܐ ܛܫܶܝܢ ܒܣܶܬܪܳܐ", "ܫܰܝܢܳܟ ܢܰܦܢܶܐ ܐܶܢܽܘܢ", "ܨܰܘܬܳܐ ܕܟܰܪ̈ܡܰܝܗܳܐ ܦܳܩܕܳܢ ܐܶܕ̈ܢܰܝ", "ܕܓܰܪܕܺܝܘ ܩܳܠܰܝ̈ܗܽܘܢܢܶܪܥܰܡ ܒܣܰܒܪ̈ܳܬܳܐ", "ܛܶܒܳܐ ܕܦܽܘܪܩܳܢܳܟ", "ܩܳܠܳܐ ܕܣܽܘܪܳܕܳܐܥܰܠ ܡ̈ܰܓܕܠܰܝ ܫܶܡ̇ܥܶܬ", "ܕܩܳܥܶܝܢ ܦܪ̈ܽܘܩܰܝܟܰܕ ܢܳܛܪܺܝܢ ܫܽܘܪ̈ܰܝ", "ܫܰܠܳܝܗ̱ܝ ܒܩܳܠ ܫܰܝܢܳܟ", "ܪܒܳܒܬܳܐ ܕܦܰܠܳܚ̈ܰܝܬܫܰܝܶܢ ܠܒܰܪ ܡܶܢ ܫܽܘܪܝ̱", "ܪܰܥܡܳܐ ܕܥܳܡܽܘܪ̈ܰܝܢܫܰܝܶܢ ܠܓܰܘ ܡܶܢ ܫܽܘܪܝ̱", "ܕܰܐܘܕܶܐ ܠܒܰܪ ܘܰܠܓܰܘ", "ܫܪܺܝ ܡܳܪܝ̱ ܐܰܒܺܝܠܽܘܬܶܗܕܗܰܘ ܡܰܕܒܚܳܟ ܕܰܟܝܳܐ", "ܘܰܕܟܳܗܢܳܟ ܢܰܟܦܳܐܕܩܳܐܶܡ ܠܒܺܝܫ ܐܶܒܠܳܐ", "ܡܶܢ ܠܥܶܠ ܟܒܺܝܢ ܣܰܩܳܐ", "ܬܰܘܕܶܐ ܒܦܽܘܪܩܳܢܳܟܥܺܕ̱ܬܳܐ ܘܫܰܡܳܫܶܝ̈ܗ̇", "ܡܕܺܝܢ̱ܬܳܐ ܘܥܳܡܪ̈ܶܝܗ̇ ܢܗܶܐ ܡܳܪܝ̱ ܩܳܠ ܫܰܝܢܳܐ", "ܐܰܓܪܳܐ ܕܩܳܠܰܝ̈ܗܽܘܢ"]}