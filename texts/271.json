{"title": "Nisibis 14", "subtitle": "Hymns on Nisibis", "syriacTitle": "ܦܰܢܩܺܝܬܳܐ ܕܡܰܕܪ̈ܳܫܶܐ ܕܰܢܨܺܝܒܺܝܢ ܕܣܺܝܡܺܝܢ ܠܛܽܘܒܳܢܳܐ ܡܳܪܝ̱ ܐܰܦܪܶܝܡ", "author": "Ephrem the Syrian", "text": ["ܒ ܒܰܪ ܩܳܠܶܗ", "ܠܰܬܠܳܬܳܐ ܪ̈ܳܥܰܘܳܬܳܐܥ̈ܶܠܳܢܶܐ ܗ̱ܘܰܘ ܣܰܓ̈ܺܝܐܶܐ", "ܠܰܚܕܳܐ ܐܶܡܳܐ ܕܰܒܟܳܪܟܳܐܒ̈ܢܳܬܳܐ ܗ̈ܘܰܝ ܠܳܗ̇ ܒܟܽܠ ܦܶܢ̈ܝܳܢ", "ܕܰܐܚܪܶܒ ܪܽܘܓܙܳܐ ܕܰܝܪ̈ܳܬܳܗ̇ܢܶܒܢܼܶܐ ܫܰܝܢܳܐ ܥܺܕ̱̈ܳܬܳܗ̇", "ܥܽܘܢܺܝܬܳܐ: ܒܪܺܝܟ ܕܰܓܒܳܐ ܠܰܬܠܳܬܰܝܗܽܘܢ", "ܥܰܡܠܶܗ ܛܳܒܳܐ ܕܩܰܕܡܳܝܳܐܨܶܡܕܳܗ̇ ܠܰܐܪܥܳܐ ܒܽܐܘܠܨܳܢܳܗ̇", "ܠܰܚܡܶܗ ܘܚܰܡܪܶܗ ܕܡܶܨܥܳܝܳܐܠܟܳܪܟܳܐ ܥܰܨܒܶܗ ܒܰܬܒܳܪܶܗ", "ܚܰܠܺܝ ܡܶܪܬܰܢ ܒܽܐܘܠܨܳܢܳܐܡܡܰܠܠܶܗ ܚܰܠܝܳܐ ܕܰܐ̱ܚܪܳܝܳܐ", "ܩܰܕܡܳܐ ܦܠܼܰܚ ܐܰܪܥܳܐ ܒܥܰܡܠܳܐܥܩܰܪ ܡܶܢܳܗ̇ ܝܰܥܪܳܐ ܘܟܽܘܒ̈ܶܐ", "ܡܶܨܥܳܝܳܐ ܐܰܟܪܶܟ ܣܓܳܗ̇ܒܰܦܪ̈ܺܝܩܶܐ ܣܝܳܓܳܐ ܥܒܼܰܕ ܠܳܗ̇", "ܐ̱ܚܪܳܝܳܐ ܦܬܼܰܚ ܐܰܘܨܰܪ ܡܳܪܶܗܘܰܙܪܰܥܼ ܒܳܗ̇ ܡ̈ܶܠܰܝ ܡܳܪܳܗ̇", "ܟܳܗܢܳܐ ܩܰܕܡܳܐ ܒܝܰܕ ܨܰܘܡܳܐܬܰܪ̈ܥܶܐ ܕܦܽܘܡ̈ܶܐ ܐܶܚܰܕ ܗ̱ܘܳܐ", "ܟܳܗܢܳܐ ܕܰܬܪ̈ܶܝܢ ܒܰܫܒܰܝ̈ܳܐܦܽܘܡ̈ܶܐ ܕܟܺܝܣܳܐ ܦܳܬܰܚ ܗ̱ܘܳܐ", "ܐ̱ܚܪܳܝܳܐ ܕܶܝܢ ܢܳܩܶܒ ܐܶܕ̈ܢܶܐܘܰܐܪܡܺܝ ܒܗܶܝܢ ܚܶܫܠܰܬ ܚ̈ܰܝܶܐ", "ܐܰܗܪܽܘܢ ܫܰܠܰܚ ܗ̱ܘܳܐ ܐܶܕ̈ܢܶܐܡܶܢ ܩܰܕܫ̈ܶܐ ܘܥܰܒܼܰܕ ܥܶܓܠܳܐ", "ܥܶܓܠܳܐ ܡܺܝܬܳܐ ܟܰܣܝܳܐܺܝܬܕܰܩܰܪ ܩܶܛܠܳܗ̇ ܠܡܰܫܪܺܝܬܳܐ", "ܠܗܳܢܽܘܢ ܕܰܚܫܰܠܘ̱ ܩܰܪ̈ܢܳܬܶܗܦܰܪܶܬ ܐܶܢܽܘܢ ܒܩܰܪ̈ܢܳܬܶܗ", "ܟܳܗܢܰܢ ܕܶܝܢ ܬܠܺܝܬܳܝܳܐܐܶܕ̈ܢܰܝ ܠܶܒܳܐ ܢܳܩܶܒ ܗ̱ܘܳܐ", "ܘܰܐܪܡܺܝ ܗ̱ܘܳܐ ܩܕ̈ܳܫܶܐ ܕܰܚܼܫܰܠܡܶܢ ܨ̈ܶܨܶܐ ܕܶܐܬܩܒܰܥܘ̱ ܗ̱ܘܰܘ", "ܒܰܙܩܺܝܦܳܐ ܕܰܙܩܼܰܦ ܡܳܪܶܗܘܰܐܚܺܝ ܗ̱ܘܳܐ ܠܰܟܢܰܘ̈ܳܬܶܗ", "ܒܪܳܐ ܠܡܰܘܬܳܐ ܝܳܠܕܳܐ ܢܽܘܪܳܐܡܰܘܬܳܐ ܪܳܥܶܐ ܟܽܠ ܦܰܓܪ̈ܺܝܢ", "ܒܰܪ ܡܰܘܬܳܐ ܕܰܙܟܼܳܐ ܠܡܰܘܬܳܐܢܰܦܫ̈ܳܬܳܐ ܕܐ̱ܢܳܫܳܐ ܪܥܼܳܐ ܗ̱ܘܳܐ", "ܥܶܓܠܳܐ ܓ̈ܶܠܶܐ ܐܰܪܦܺܝ ܗ̱ܘܳܐܕܪ̈ܶܥܝܳܢܶܐ ܪܳܥܝܳܐ ܗܘܰܘ ܠܶܗ", "ܠܩܰܝܣܳܐ ܩܰܕܡܳܐ ܘܩܳܛܽܘܠܳܐܒܼܪܳܐ ܝܶܠܕܰܬ ܠܶܗ ܛܰܝܒܽܘܬܳܐ", "ܐܰܘ ܨܰܠܝܳܐ ܝܰܠܕܳܐ ܕܩܰܝܣܳܐܕܰܐܩܪܶܒ ܠܽܘܩܒܰܠ ܝܳܠܽܘܕܶܗ", "ܩܰܝܣܳܐ ܗܘܳܐ ܢܶܒܥܳܐ ܕܡܰܘܬܳܐܙܩܺܝܦܳܐ ܗܘܳܐ ܢܶܒܥܳܐ ܕܚ̈ܰܝܶܐ", "ܒܼܪܳܐ ܕܰܗܘܳܐ ܗ̱ܘܳܐ ܠܶܗ ܠܡܰܘܬܳܐܟܽܠ ܦܽܘܡܺܝ̈ܢ ܦܬܺܝܚܺܝܢ ܠܳܛܽܘܗ̱ܝ", "ܒܠܼܰܥ ܗ̱ܘܳܐ ܦܰܓܪ̈ܶܐ ܘܢܰܦܫ̈ܳܬܳܐܘܰܐܣܓܺܝ ܠܰܐܒܽܘܗ̱ܝ ܟܽܘܐܳܪܳܐ", "ܙܩܺܝܦܳܐ ܕܶܝܢ ܐܰܥܒܰܪ ܚܶܣܕܶܗܕܰܐܒܽܘܗ̱ܝ ܩܰܝܣܳܐ ܩܰܕܡܳܝܳܐ", "ܒ̈ܢܰܝܳܐ ܬܪ̈ܰܝܗܽܘܢ ܐܶܬܕܰܡܺܝܘܠܶܐܡ̈ܗܳܬܳܐ ܕܺܝܠܶܕ ܐܶܢܽܘܢ", "ܥܶܓܠܳܐ ܕܺܝܠܶܕܬܶܗ ܢܽܘܪܳܐ ܢܽܘܪܳܐ ܒܥܰܡܳܐ ܐܰܣܶܦ ܗ̱ܘܳܐ", "ܙܩܺܝܦܳܐ ܝܰܠܕܳܐ ܕܛܰܝܒܽܘܬܳܐܛܽܘ̈ܒܶܐ ܦܰܠܶܓ ܠܰܒܪܺܝܬܳܐ", "ܐܳܘ ܠܶܫܳܢܝ̱ ܫܳܠܶܐ ܘܫܰܬܶܩܫܰܪ̈ܒܶܐ ܬܟܺܝ̈ܒܶܐ ܕܰܙܩܺܝܦܳܐ", "ܕܒܶܛܢܰܬ ܡܶܢ ܫܶܠܝ ܬܰܪܥܺܝܬܳܐܘܗܳܐ ܡܳܚܶܝܢ ܠܳܗ̇ ܚܒܳܠܰܝ̈ܗܽܘܢ", "ܒܶܛܢܰܬ ܐܶܢܽܘܢ ܒܰܐ̱ܚܪ̈ܳܝܶܐܘܰܕܢܶܗܘܽܘܢ ܒܽܘܟܪ̈ܶܐ ܨܳܒܶܝܢ", "ܐܰܩܪܶܒܘ̱ ܥܽܘ̈ܠܶܐ ܒܓܰܘ ܟܰܪܣܳܐܪܗܰܛ ܗ̱ܘܳܐ ܕܢܶܦܽܘܩ ܩܰܫܺܝܫܳܐ", "ܘܰܐܪܡܺܝ ܐܺܝܕܶܗ ܥܰܠ ܥܶܩܒܶܗܙܥܽܘܪܳܐ ܪܳܚܶܡ ܒܽܘܟܪܽܘܬܳܐ", "ܕܠܳܐ ܫܰܩܠܳܗ̇ ܡܶܢ ܡܰܘܠܳܕܳܐܫܰܩܠܳܗ̇ ܗ̱ܘܳܐ ܡܶܢ ܒܽܘܫܳܠܳܐ", "ܒܶܗ ܒܰܙܢܳܐ ܫܰܪ̈ܒܶܐ ܐ̱ܚܪ̈ܳܝܶܐܗܳܐ ܡܰܩܠܶܝܢ ܥܰܠ ܩܰܕܡ̈ܳܝܶܐ", "ܕܢܶܦܩܽܘܢ ܢܶܣܒܽܘܢ ܒܽܘܟܪܽܘܬܳܐܢܰܘܠܶܕ ܫܰܪܒܳܐ ܕܰܐܒܳܗ̈ܰܝܢ", "ܗܳܐ ܓܶܝܪ ܫܰܪ̈ܒܰܘܗ̱ܝ ܕܰܙܩܺܝܦܳܐܒܽܘܟܪ̈ܶܝܗ̇ ܐܶܢܽܘܢ ܕܰܒܪܺܝܬܳܐ", "ܐܶܢ ܓܶܝܪ ܗܰܘ ܕܰܕܠܳܐ ܫܽܘܪܳܝܗܽܘܝܽܘ ܒܽܘܟܪܳܐ ܕܟܽܠ ܒܶܪ̈ܝܳܢ", "ܒܽܘܟܪ̈ܶܐ ܐܶܢܽܘܢ ܐܳܦ ܫܰܪ̈ܒܰܘܗ̱ܝܕܩܰܫܺܝܫܺܝܢ ܡܶܢ ܒܶܪ̈ܝܳܬܳܐ", "ܢܶܬܠܽܘܢ ܡܳܪܝ̱ ܐܰܬܪܳܐ ܫܰܪ̈ܒܰܝܟܕܢܶܫܬܰܥܶܐ ܥܰܠ ܫܰܡ̈ܳܫܰܝܟ", "ܩܰܕܡܳܐ ܒܰܕܪܰܓ ܬܽܘܠܡܳܕܳܐܡܰܡܠܠܶܗ ܠܕܰܪܓܶܗ ܐܶܬܕܰܡܺܝ", "ܡܶܨܥܳܝܳܐ ܒܕܰܪܓܳܐ ܕܰܬܪ̈ܶܝܢܣܠܼܶܩ ܬܽܘܪܓܳܡܶܗ ܥܰܠ ܕܰܪܓܶܗ", "ܐ̱ܚܪܳܝܳܐ ܒܕܳܪܳܐ ܕܰܬܠܳܬܳܐܐܺܝܪܶܒ ܡܰܡܠܠܶܗ ܐܰܟܘܳܬܶܗ", "ܩܰܕܡܳܝܳܐ ܒܰܦܫ̈ܺܝܛܳܬܳܐܝܰܗ̱ܒ ܚܰܠܒܳܐ ܠܺܝܠܽܘܕܽܘܬܶܗ", "ܡܶܨܥܳܝܳܐ ܒܕ̈ܰܠܺܝܠܳܬܳܐܝܰܗ̱ܒ ܗ̱ܘܳܐ ܛܥܽܘܡܳܐ ܠܫܰܒܪܽܘܬܶܗ", "ܬܠܺܝܬܳܝܳܐ ܒܰܓܡܺܝܪ̈ܳܬܳܐܝܰܗ̱ܒ ܐܽܘܟܠܳܐ ܠܰܓܡܺܝܪܽܘܬܶܗ", "ܐܳܦ ܗܺܝ ܒܰܪܬܳܐ ܕܬܰܪܒܺܝܬܳܐܒܕܰܪ̈ܓܺܝܢ ܕܰܪ̈ܓܺܝܢ ܣܶܠܩܰܬ ܗܘܳܬ", "ܥܰܡ ܪ̈ܰܒܳܢܝܶܗ̇ ܘܰܐܒܳܗ̈ܶܝܗ̇ܫܰܒܪܳܐ ܗܘܳܬ ܥܰܡ ܩܰܕܡܳܝܳܐ", "ܦܫܺܝܛܳܐ ܗܘܳܬ ܥܰܡ ܡܶܨܥܳܝܳܐܐܶܬܓܰܡܪܰܬ ܒܰܬܠܺܝܬܳܝܳܐ", "ܩܰܕܡܳܝܳܐ ܐܰܝܟ ܠܰܫܒܰܪܬܳܐܡܚܰܒܶܒ ܗ̱ܘܳܐ ܘܰܡܕܰܚܶܠ ܗ̱ܘܳܐ", "ܡܶܨܥܳܝܳܐ ܐܰܝܟ ܠܰܛܠܺܝܬܳܐܟܳܐܶܐ ܗ̱ܘܳܐ ܘܰܡܚܰܕܶܐ ܗ̱ܘܳܐ", "ܐ̱ܚܪܳܝܳܐ ܐܰܝܟ ܕܰܠܡܰܠܳܦܬܳܐܗ̱ܘܳܐ ܠܳܗ̇ ܢܺܝܚܳܐ ܘܒܰܣܺܝܡܳܐ", "ܐܳܦ ܪܳܡܳܐ ܨܶܝܕ ܒܰܪ̱ܬ ܝܰܥܩܽܘܒܫܕܳܠܳܐ ܘܫܰܒܛܳܐ ܠܛܰܠܝܽܘܬܳܗ̇", "ܘܰܠܚܽܘܨܦܳܗ̇ ܘܰܥܠܰܝܡܽܘܬܳܗ̇ܫܰܘܬܶܦ ܣܰܝܦܳܐ ܘܢܳܡܽܘܣܳܐ", "ܘܰܐܝܟ ܠܪܳܕܺܝܬܳܐ ܘܰܠܦܶܬܳܐܐܶܬܳܐ ܠܳܗ̇ ܢܺܝܚܳܐ ܘܒܰܣܺܝܡܳܐ", "ܩܰܕܡܳܐ ܕܺܝܠܶܕ ܡܰܪܥܺܝܬܳܐܛܥܶܢ ܥܽܘܒܶܗ ܝܺܠܽܘܕܽܘܬܳܗ̇", "ܡܶܨܥܳܝܳܐ ܦܨܺܝܚ ܦܰܪܨܽܘܦܳܐܢܰܨܰܪ ܘܰܐܦܨܰܚ ܛܰܠܝܽܘܬܳܗ̇", "ܐ̱ܚܪܳܝܳܐ ܝܰܩܺܝܪ ܦܰܪܨܽܘܦܳܐܗܳܐ ܡܢܰܟܶܦ ܠܰܥܠܰܝܡܽܘܬܳܗ̇", "ܟܳܗܢܳܐ ܩܰܕܡܳܝܳܐ ܕܺܝܠܶܕܝܰܗ̱ܒ ܚܰܠܒܳܐ ܠܺܝܠܽܘܕܽܘܬܳܗ̇", "ܟܳܗܢܳܐ ܡܶܨܥܳܝܳܐ ܬܰܪܓܶܡܘܝܳܗܶܒ ܛܥܽܘܡܳܐ ܠܫܰܒܪܽܘܬܳܗ̇", "ܟܳܗܢܳܐ ܕܰܬܠܳܬܳܐ ܬܰܪܣܺܝܘܝܳܗܶܒ ܐܽܘܟܠܳܐ ܠܰܚܠܺܝܡܽܘܬܳܗ̇", "ܐܰܒܳܐ ܟܰܫܺܝܪܳܐ ܘܩܰܕܡܳܝܳܐܣܳܡ ܣܺܝܡ̈ܳܬܳܐ ܠܫܰܒܪܽܘܬܳܗ̇", "ܡܶܨܥܳܝܳܐ ܠܰܓܡܺܝܪܽܘܬܳܗ̇ܐܰܣܓܺܝ ܙܘ̈ܳܕܶܐ ܠܡܰܪܕܺܝܬܳܗ̇", "ܬܠܺܝܬܳܝܳܐ ܙܰܝܬܳܐ ܗܕܺܝܪܳܐܐܰܣܓܺܝ ܡܶܫܚܳܐ ܒܡܺܐܢܶܝ̈ܗ̇", "ܡܳܐ ܕܰܡܛܳܬ ܨܶܝܕ ܥܰܬܺܝܪܳܐܡܚܰܘܝܳܐ ܓܰܙܶܗ ܕܩܰܕܡܳܝܳܐ", "ܡܳܐܕܰܡܛܳܬ ܨܶܝܕ ܦܳܪܽܘܩܳܐܡܚܰܘܝܳܐ ܦܪ̈ܺܝܩܶܐ ܕܡܶܨܥܳܝܳܐ", "ܡܳܐ ܕܢܶܦܩܰܬ ܠܽܐܘܪܰܥ ܚܰܬܢܳܐܡܚܰܘܝܳܐ ܡܶܫܚܳܐ ܕܢܰܗܺܝܪ̈ܶܝܗ̇", "ܩܕܳܡ ܗܰܘ ܦܳܪܰܥ ܠܰܠܐܰܝ̈ܳܐܡܩܰܪܒܳܐ ܥܰܡܠܶܗ ܕܩܰܕܡܳܝܳܐ", "ܩܕܳܡ ܗܰܘ ܪܳܚܶܡ ܝܳܗ̈ܽܘܒܶܐܡܩܰܪܒܳܐ ܙܶܕܩܶܗ ܕܡܶܨܥܳܝܳܐ", "ܩܕܳܡ ܗܰܘ ܕܳܐܶܢ ܝܽܘ̈ܠܦܳܢܶܐܡܩܰܪܒܳܐ ܕܪܺܝܫܶܗ ܕܰܐ̱ܚܪܳܝܳܐ", "ܘܚܰܛܳܝܳܐ ܕܰܥܡܰܠ ܕܺܐܝܬܰܘܗ̱ܝܬܰܪܒܺܝܬܳܐ ܕܰܬܠܳܬܰܝܗܽܘܢ", "ܟܰܕ ܢܶܚܙܽܘܢ ܠܰܬܠܺܝܬܳܝܳܐܕܰܐܚܕܶܗ ܬܰܪܥܳܐ ܕܰܓܢܽܘܢܶܗ", "ܬܠܳܬܰܝܗܽܘܢ ܢܶܒܥܽܘܢ ܥܠܰܝܕܬܰܪܥܶܗ ܩܰܠܺܝܠ ܢܨܰܠܶܦ ܠܺܝ", "ܢܶܚܒܽܘܨ ܢܶܥܽܘܠ ܚܰܛܳܝܳܐܟܰܕ ܚܰܕܺܝ ܘܕܳܚܶܠ ܠܰܡܚܳܪ", "ܢܶܩܪܽܘܢ ܬܠܳܬܳܐ ܪ̈ܰܒܳܢܰܝܢܠܚܰܕ ܬܰܠܡܺܝܕܳܐ ܒܛܰܝܒܽܘܬܳܐ", "ܢܶܠܩܰܛ ܬܚܶܬܝ̱ ܦܳܬܽܘܪ̈ܶܐܦܰܪ̈ܬܽܘܬܳܐ ܕܰܡܠܶܝܢ ܚܰܝ̈ܶܐ"], "lines": ["ܒ ܒܰܪ ܩܳܠܶܗ", "ܠܰܬܠܳܬܳܐ ܪ̈ܳܥܰܘܳܬܳܐܥ̈ܶܠܳܢܶܐ ܗ̱ܘܰܘ ܣܰܓ̈ܺܝܐܶܐ", "ܠܰܚܕܳܐ ܐܶܡܳܐ ܕܰܒܟܳܪܟܳܐܒ̈ܢܳܬܳܐ ܗ̈ܘܰܝ ܠܳܗ̇ ܒܟܽܠ ܦܶܢ̈ܝܳܢ", "ܕܰܐܚܪܶܒ ܪܽܘܓܙܳܐ ܕܰܝܪ̈ܳܬܳܗ̇ܢܶܒܢܼܶܐ ܫܰܝܢܳܐ ܥܺܕ̱̈ܳܬܳܗ̇", "ܥܽܘܢܺܝܬܳܐ: ܒܪܺܝܟ ܕܰܓܒܳܐ ܠܰܬܠܳܬܰܝܗܽܘܢ", "ܥܰܡܠܶܗ ܛܳܒܳܐ ܕܩܰܕܡܳܝܳܐܨܶܡܕܳܗ̇ ܠܰܐܪܥܳܐ ܒܽܐܘܠܨܳܢܳܗ̇", "ܠܰܚܡܶܗ ܘܚܰܡܪܶܗ ܕܡܶܨܥܳܝܳܐܠܟܳܪܟܳܐ ܥܰܨܒܶܗ ܒܰܬܒܳܪܶܗ", "ܚܰܠܺܝ ܡܶܪܬܰܢ ܒܽܐܘܠܨܳܢܳܐܡܡܰܠܠܶܗ ܚܰܠܝܳܐ ܕܰܐ̱ܚܪܳܝܳܐ", "ܩܰܕܡܳܐ ܦܠܼܰܚ ܐܰܪܥܳܐ ܒܥܰܡܠܳܐܥܩܰܪ ܡܶܢܳܗ̇ ܝܰܥܪܳܐ ܘܟܽܘܒ̈ܶܐ", "ܡܶܨܥܳܝܳܐ ܐܰܟܪܶܟ ܣܓܳܗ̇ܒܰܦܪ̈ܺܝܩܶܐ ܣܝܳܓܳܐ ܥܒܼܰܕ ܠܳܗ̇", "ܐ̱ܚܪܳܝܳܐ ܦܬܼܰܚ ܐܰܘܨܰܪ ܡܳܪܶܗܘܰܙܪܰܥܼ ܒܳܗ̇ ܡ̈ܶܠܰܝ ܡܳܪܳܗ̇", "ܟܳܗܢܳܐ ܩܰܕܡܳܐ ܒܝܰܕ ܨܰܘܡܳܐܬܰܪ̈ܥܶܐ ܕܦܽܘܡ̈ܶܐ ܐܶܚܰܕ ܗ̱ܘܳܐ", "ܟܳܗܢܳܐ ܕܰܬܪ̈ܶܝܢ ܒܰܫܒܰܝ̈ܳܐܦܽܘܡ̈ܶܐ ܕܟܺܝܣܳܐ ܦܳܬܰܚ ܗ̱ܘܳܐ", "ܐ̱ܚܪܳܝܳܐ ܕܶܝܢ ܢܳܩܶܒ ܐܶܕ̈ܢܶܐܘܰܐܪܡܺܝ ܒܗܶܝܢ ܚܶܫܠܰܬ ܚ̈ܰܝܶܐ", "ܐܰܗܪܽܘܢ ܫܰܠܰܚ ܗ̱ܘܳܐ ܐܶܕ̈ܢܶܐܡܶܢ ܩܰܕܫ̈ܶܐ ܘܥܰܒܼܰܕ ܥܶܓܠܳܐ", "ܥܶܓܠܳܐ ܡܺܝܬܳܐ ܟܰܣܝܳܐܺܝܬܕܰܩܰܪ ܩܶܛܠܳܗ̇ ܠܡܰܫܪܺܝܬܳܐ", "ܠܗܳܢܽܘܢ ܕܰܚܫܰܠܘ̱ ܩܰܪ̈ܢܳܬܶܗܦܰܪܶܬ ܐܶܢܽܘܢ ܒܩܰܪ̈ܢܳܬܶܗ", "ܟܳܗܢܰܢ ܕܶܝܢ ܬܠܺܝܬܳܝܳܐܐܶܕ̈ܢܰܝ ܠܶܒܳܐ ܢܳܩܶܒ ܗ̱ܘܳܐ", "ܘܰܐܪܡܺܝ ܗ̱ܘܳܐ ܩܕ̈ܳܫܶܐ ܕܰܚܼܫܰܠܡܶܢ ܨ̈ܶܨܶܐ ܕܶܐܬܩܒܰܥܘ̱ ܗ̱ܘܰܘ", "ܒܰܙܩܺܝܦܳܐ ܕܰܙܩܼܰܦ ܡܳܪܶܗܘܰܐܚܺܝ ܗ̱ܘܳܐ ܠܰܟܢܰܘ̈ܳܬܶܗ", "ܒܪܳܐ ܠܡܰܘܬܳܐ ܝܳܠܕܳܐ ܢܽܘܪܳܐܡܰܘܬܳܐ ܪܳܥܶܐ ܟܽܠ ܦܰܓܪ̈ܺܝܢ", "ܒܰܪ ܡܰܘܬܳܐ ܕܰܙܟܼܳܐ ܠܡܰܘܬܳܐܢܰܦܫ̈ܳܬܳܐ ܕܐ̱ܢܳܫܳܐ ܪܥܼܳܐ ܗ̱ܘܳܐ", "ܥܶܓܠܳܐ ܓ̈ܶܠܶܐ ܐܰܪܦܺܝ ܗ̱ܘܳܐܕܪ̈ܶܥܝܳܢܶܐ ܪܳܥܝܳܐ ܗܘܰܘ ܠܶܗ", "ܠܩܰܝܣܳܐ ܩܰܕܡܳܐ ܘܩܳܛܽܘܠܳܐܒܼܪܳܐ ܝܶܠܕܰܬ ܠܶܗ ܛܰܝܒܽܘܬܳܐ", "ܐܰܘ ܨܰܠܝܳܐ ܝܰܠܕܳܐ ܕܩܰܝܣܳܐܕܰܐܩܪܶܒ ܠܽܘܩܒܰܠ ܝܳܠܽܘܕܶܗ", "ܩܰܝܣܳܐ ܗܘܳܐ ܢܶܒܥܳܐ ܕܡܰܘܬܳܐܙܩܺܝܦܳܐ ܗܘܳܐ ܢܶܒܥܳܐ ܕܚ̈ܰܝܶܐ", "ܒܼܪܳܐ ܕܰܗܘܳܐ ܗ̱ܘܳܐ ܠܶܗ ܠܡܰܘܬܳܐܟܽܠ ܦܽܘܡܺܝ̈ܢ ܦܬܺܝܚܺܝܢ ܠܳܛܽܘܗ̱ܝ", "ܒܠܼܰܥ ܗ̱ܘܳܐ ܦܰܓܪ̈ܶܐ ܘܢܰܦܫ̈ܳܬܳܐܘܰܐܣܓܺܝ ܠܰܐܒܽܘܗ̱ܝ ܟܽܘܐܳܪܳܐ", "ܙܩܺܝܦܳܐ ܕܶܝܢ ܐܰܥܒܰܪ ܚܶܣܕܶܗܕܰܐܒܽܘܗ̱ܝ ܩܰܝܣܳܐ ܩܰܕܡܳܝܳܐ", "ܒ̈ܢܰܝܳܐ ܬܪ̈ܰܝܗܽܘܢ ܐܶܬܕܰܡܺܝܘܠܶܐܡ̈ܗܳܬܳܐ ܕܺܝܠܶܕ ܐܶܢܽܘܢ", "ܥܶܓܠܳܐ ܕܺܝܠܶܕܬܶܗ ܢܽܘܪܳܐ ܢܽܘܪܳܐ ܒܥܰܡܳܐ ܐܰܣܶܦ ܗ̱ܘܳܐ", "ܙܩܺܝܦܳܐ ܝܰܠܕܳܐ ܕܛܰܝܒܽܘܬܳܐܛܽܘ̈ܒܶܐ ܦܰܠܶܓ ܠܰܒܪܺܝܬܳܐ", "ܐܳܘ ܠܶܫܳܢܝ̱ ܫܳܠܶܐ ܘܫܰܬܶܩܫܰܪ̈ܒܶܐ ܬܟܺܝ̈ܒܶܐ ܕܰܙܩܺܝܦܳܐ", "ܕܒܶܛܢܰܬ ܡܶܢ ܫܶܠܝ ܬܰܪܥܺܝܬܳܐܘܗܳܐ ܡܳܚܶܝܢ ܠܳܗ̇ ܚܒܳܠܰܝ̈ܗܽܘܢ", "ܒܶܛܢܰܬ ܐܶܢܽܘܢ ܒܰܐ̱ܚܪ̈ܳܝܶܐܘܰܕܢܶܗܘܽܘܢ ܒܽܘܟܪ̈ܶܐ ܨܳܒܶܝܢ", "ܐܰܩܪܶܒܘ̱ ܥܽܘ̈ܠܶܐ ܒܓܰܘ ܟܰܪܣܳܐܪܗܰܛ ܗ̱ܘܳܐ ܕܢܶܦܽܘܩ ܩܰܫܺܝܫܳܐ", "ܘܰܐܪܡܺܝ ܐܺܝܕܶܗ ܥܰܠ ܥܶܩܒܶܗܙܥܽܘܪܳܐ ܪܳܚܶܡ ܒܽܘܟܪܽܘܬܳܐ", "ܕܠܳܐ ܫܰܩܠܳܗ̇ ܡܶܢ ܡܰܘܠܳܕܳܐܫܰܩܠܳܗ̇ ܗ̱ܘܳܐ ܡܶܢ ܒܽܘܫܳܠܳܐ", "ܒܶܗ ܒܰܙܢܳܐ ܫܰܪ̈ܒܶܐ ܐ̱ܚܪ̈ܳܝܶܐܗܳܐ ܡܰܩܠܶܝܢ ܥܰܠ ܩܰܕܡ̈ܳܝܶܐ", "ܕܢܶܦܩܽܘܢ ܢܶܣܒܽܘܢ ܒܽܘܟܪܽܘܬܳܐܢܰܘܠܶܕ ܫܰܪܒܳܐ ܕܰܐܒܳܗ̈ܰܝܢ", "ܗܳܐ ܓܶܝܪ ܫܰܪ̈ܒܰܘܗ̱ܝ ܕܰܙܩܺܝܦܳܐܒܽܘܟܪ̈ܶܝܗ̇ ܐܶܢܽܘܢ ܕܰܒܪܺܝܬܳܐ", "ܐܶܢ ܓܶܝܪ ܗܰܘ ܕܰܕܠܳܐ ܫܽܘܪܳܝܗܽܘܝܽܘ ܒܽܘܟܪܳܐ ܕܟܽܠ ܒܶܪ̈ܝܳܢ", "ܒܽܘܟܪ̈ܶܐ ܐܶܢܽܘܢ ܐܳܦ ܫܰܪ̈ܒܰܘܗ̱ܝܕܩܰܫܺܝܫܺܝܢ ܡܶܢ ܒܶܪ̈ܝܳܬܳܐ", "ܢܶܬܠܽܘܢ ܡܳܪܝ̱ ܐܰܬܪܳܐ ܫܰܪ̈ܒܰܝܟܕܢܶܫܬܰܥܶܐ ܥܰܠ ܫܰܡ̈ܳܫܰܝܟ", "ܩܰܕܡܳܐ ܒܰܕܪܰܓ ܬܽܘܠܡܳܕܳܐܡܰܡܠܠܶܗ ܠܕܰܪܓܶܗ ܐܶܬܕܰܡܺܝ", "ܡܶܨܥܳܝܳܐ ܒܕܰܪܓܳܐ ܕܰܬܪ̈ܶܝܢܣܠܼܶܩ ܬܽܘܪܓܳܡܶܗ ܥܰܠ ܕܰܪܓܶܗ", "ܐ̱ܚܪܳܝܳܐ ܒܕܳܪܳܐ ܕܰܬܠܳܬܳܐܐܺܝܪܶܒ ܡܰܡܠܠܶܗ ܐܰܟܘܳܬܶܗ", "ܩܰܕܡܳܝܳܐ ܒܰܦܫ̈ܺܝܛܳܬܳܐܝܰܗ̱ܒ ܚܰܠܒܳܐ ܠܺܝܠܽܘܕܽܘܬܶܗ", "ܡܶܨܥܳܝܳܐ ܒܕ̈ܰܠܺܝܠܳܬܳܐܝܰܗ̱ܒ ܗ̱ܘܳܐ ܛܥܽܘܡܳܐ ܠܫܰܒܪܽܘܬܶܗ", "ܬܠܺܝܬܳܝܳܐ ܒܰܓܡܺܝܪ̈ܳܬܳܐܝܰܗ̱ܒ ܐܽܘܟܠܳܐ ܠܰܓܡܺܝܪܽܘܬܶܗ", "ܐܳܦ ܗܺܝ ܒܰܪܬܳܐ ܕܬܰܪܒܺܝܬܳܐܒܕܰܪ̈ܓܺܝܢ ܕܰܪ̈ܓܺܝܢ ܣܶܠܩܰܬ ܗܘܳܬ", "ܥܰܡ ܪ̈ܰܒܳܢܝܶܗ̇ ܘܰܐܒܳܗ̈ܶܝܗ̇ܫܰܒܪܳܐ ܗܘܳܬ ܥܰܡ ܩܰܕܡܳܝܳܐ", "ܦܫܺܝܛܳܐ ܗܘܳܬ ܥܰܡ ܡܶܨܥܳܝܳܐܐܶܬܓܰܡܪܰܬ ܒܰܬܠܺܝܬܳܝܳܐ", "ܩܰܕܡܳܝܳܐ ܐܰܝܟ ܠܰܫܒܰܪܬܳܐܡܚܰܒܶܒ ܗ̱ܘܳܐ ܘܰܡܕܰܚܶܠ ܗ̱ܘܳܐ", "ܡܶܨܥܳܝܳܐ ܐܰܝܟ ܠܰܛܠܺܝܬܳܐܟܳܐܶܐ ܗ̱ܘܳܐ ܘܰܡܚܰܕܶܐ ܗ̱ܘܳܐ", "ܐ̱ܚܪܳܝܳܐ ܐܰܝܟ ܕܰܠܡܰܠܳܦܬܳܐܗ̱ܘܳܐ ܠܳܗ̇ ܢܺܝܚܳܐ ܘܒܰܣܺܝܡܳܐ", "ܐܳܦ ܪܳܡܳܐ ܨܶܝܕ ܒܰܪ̱ܬ ܝܰܥܩܽܘܒܫܕܳܠܳܐ ܘܫܰܒܛܳܐ ܠܛܰܠܝܽܘܬܳܗ̇", "ܘܰܠܚܽܘܨܦܳܗ̇ ܘܰܥܠܰܝܡܽܘܬܳܗ̇ܫܰܘܬܶܦ ܣܰܝܦܳܐ ܘܢܳܡܽܘܣܳܐ", "ܘܰܐܝܟ ܠܪܳܕܺܝܬܳܐ ܘܰܠܦܶܬܳܐܐܶܬܳܐ ܠܳܗ̇ ܢܺܝܚܳܐ ܘܒܰܣܺܝܡܳܐ", "ܩܰܕܡܳܐ ܕܺܝܠܶܕ ܡܰܪܥܺܝܬܳܐܛܥܶܢ ܥܽܘܒܶܗ ܝܺܠܽܘܕܽܘܬܳܗ̇", "ܡܶܨܥܳܝܳܐ ܦܨܺܝܚ ܦܰܪܨܽܘܦܳܐܢܰܨܰܪ ܘܰܐܦܨܰܚ ܛܰܠܝܽܘܬܳܗ̇", "ܐ̱ܚܪܳܝܳܐ ܝܰܩܺܝܪ ܦܰܪܨܽܘܦܳܐܗܳܐ ܡܢܰܟܶܦ ܠܰܥܠܰܝܡܽܘܬܳܗ̇", "ܟܳܗܢܳܐ ܩܰܕܡܳܝܳܐ ܕܺܝܠܶܕܝܰܗ̱ܒ ܚܰܠܒܳܐ ܠܺܝܠܽܘܕܽܘܬܳܗ̇", "ܟܳܗܢܳܐ ܡܶܨܥܳܝܳܐ ܬܰܪܓܶܡܘܝܳܗܶܒ ܛܥܽܘܡܳܐ ܠܫܰܒܪܽܘܬܳܗ̇", "ܟܳܗܢܳܐ ܕܰܬܠܳܬܳܐ ܬܰܪܣܺܝܘܝܳܗܶܒ ܐܽܘܟܠܳܐ ܠܰܚܠܺܝܡܽܘܬܳܗ̇", "ܐܰܒܳܐ ܟܰܫܺܝܪܳܐ ܘܩܰܕܡܳܝܳܐܣܳܡ ܣܺܝܡ̈ܳܬܳܐ ܠܫܰܒܪܽܘܬܳܗ̇", "ܡܶܨܥܳܝܳܐ ܠܰܓܡܺܝܪܽܘܬܳܗ̇ܐܰܣܓܺܝ ܙܘ̈ܳܕܶܐ ܠܡܰܪܕܺܝܬܳܗ̇", "ܬܠܺܝܬܳܝܳܐ ܙܰܝܬܳܐ ܗܕܺܝܪܳܐܐܰܣܓܺܝ ܡܶܫܚܳܐ ܒܡܺܐܢܶܝ̈ܗ̇", "ܡܳܐ ܕܰܡܛܳܬ ܨܶܝܕ ܥܰܬܺܝܪܳܐܡܚܰܘܝܳܐ ܓܰܙܶܗ ܕܩܰܕܡܳܝܳܐ", "ܡܳܐܕܰܡܛܳܬ ܨܶܝܕ ܦܳܪܽܘܩܳܐܡܚܰܘܝܳܐ ܦܪ̈ܺܝܩܶܐ ܕܡܶܨܥܳܝܳܐ", "ܡܳܐ ܕܢܶܦܩܰܬ ܠܽܐܘܪܰܥ ܚܰܬܢܳܐܡܚܰܘܝܳܐ ܡܶܫܚܳܐ ܕܢܰܗܺܝܪ̈ܶܝܗ̇", "ܩܕܳܡ ܗܰܘ ܦܳܪܰܥ ܠܰܠܐܰܝ̈ܳܐܡܩܰܪܒܳܐ ܥܰܡܠܶܗ ܕܩܰܕܡܳܝܳܐ", "ܩܕܳܡ ܗܰܘ ܪܳܚܶܡ ܝܳܗ̈ܽܘܒܶܐܡܩܰܪܒܳܐ ܙܶܕܩܶܗ ܕܡܶܨܥܳܝܳܐ", "ܩܕܳܡ ܗܰܘ ܕܳܐܶܢ ܝܽܘ̈ܠܦܳܢܶܐܡܩܰܪܒܳܐ ܕܪܺܝܫܶܗ ܕܰܐ̱ܚܪܳܝܳܐ", "ܘܚܰܛܳܝܳܐ ܕܰܥܡܰܠ ܕܺܐܝܬܰܘܗ̱ܝܬܰܪܒܺܝܬܳܐ ܕܰܬܠܳܬܰܝܗܽܘܢ", "ܟܰܕ ܢܶܚܙܽܘܢ ܠܰܬܠܺܝܬܳܝܳܐܕܰܐܚܕܶܗ ܬܰܪܥܳܐ ܕܰܓܢܽܘܢܶܗ", "ܬܠܳܬܰܝܗܽܘܢ ܢܶܒܥܽܘܢ ܥܠܰܝܕܬܰܪܥܶܗ ܩܰܠܺܝܠ ܢܨܰܠܶܦ ܠܺܝ", "ܢܶܚܒܽܘܨ ܢܶܥܽܘܠ ܚܰܛܳܝܳܐܟܰܕ ܚܰܕܺܝ ܘܕܳܚܶܠ ܠܰܡܚܳܪ", "ܢܶܩܪܽܘܢ ܬܠܳܬܳܐ ܪ̈ܰܒܳܢܰܝܢܠܚܰܕ ܬܰܠܡܺܝܕܳܐ ܒܛܰܝܒܽܘܬܳܐ", "ܢܶܠܩܰܛ ܬܚܶܬܝ̱ ܦܳܬܽܘܪ̈ܶܐܦܰܪ̈ܬܽܘܬܳܐ ܕܰܡܠܶܝܢ ܚܰܝ̈ܶܐ"]}