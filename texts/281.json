{"title": "Nisibis 27", "subtitle": "Hymns on Nisibis", "syriacTitle": "ܦܰܢܩܺܝܬܳܐ ܕܡܰܕܪ̈ܳܫܶܐ ܕܰܢܨܺܝܒܺܝܢ ܕܣܺܝܡܺܝܢ ܠܛܽܘܒܳܢܳܐ ܡܳܪܝ̱ ܐܰܦܪܶܝܡ", "author": "Ephrem the Syrian", "text": ["ܓ ܒܪ ܩܠܗ", "ܠܳܐܣܝܳܐ ܦܫܺܝܩܳܐ ܡܳܪܝ̱ܕܢܶܦܣܽܘܩ ܠܗܰܕܳܡܶܐ", "ܠܳܐ ܕܶܝܢ ܕܠܺܝܠܳܐ ܠܶܗܕܬܽܘܒ ܢܩܰܒܥܺܝܘܗ̱ܝ ܒܰܐܬܪܶܗ", "ܠܳܟ ܡܳܪܝ̱ ܬܰܪ̈ܬܰܝܗܶܝܢܕܠܺܝܠܳܢ ܕܰܐܠܳܗܐ ܐܰܢ̱ܬ", "ܥܽܘܢܺܝܬܳܐ: ܫܡܰܥ ܩܳܠ ܓܥܳܬܝ̱ ܝ̈ܰܠܕܰܝ", "ܫ̈ܢܰܝܳܐ ܬܰܪ̈ܬܶܝܢ ܘܰܥܣܰܪܦܰܪܣܽܘܗ̇ ܐܳܣ̈ܰܘܳܬܳܐ", "ܠܗܳܝ ܐܰܢܬܬܳܐ ܕܰܕܡܳܗ̇ܦܰܪܣܺܝܘ ܘܠܳܐ ܥܰܕܰܪܘ̱", "ܐܶܠܽܘ ܐܰܣܺܝܘ ܨܰܥܪܰܐ ܗ̱ܘܟܡܳܐ ܟܺܝܬ ܕܠܳܐ ܐܰܣܺܝܘ", "ܟܡܳܐ ܕܦܰܪܣܘܝܗ̇ ܗܼܶܢܽܘܢܢܰܟܶܦܬ ܘܰܐܣܺܝܬܳܗ̇", "ܕܶܐܬܚܰܦܝܰܬ ܩܶܪܒܰܬܠܢܰܚܬܳܟ ܘܠܳܐ ܠܓܽܘܫܡܳܟ", "ܠܒܽܘܫܳܐ ܡܢܰܟܶܦ ܟܽܠܐܳܣܝܳܐ ܗܘܳܐ ܗ̱ܘܳܐ ܠܳܗ̇", "ܟܡܳܐ ܟܺܝܬ ܬܢܰܟܶܦ ܡܳܪܝ̱ܠܥܺܕܬܳܟ ܕܗܳܐ ܙܳܠܰܬ", "ܕܳܐܦ ܥܳܒܪ̈ܰܝ ܐܽܘܪܚܳܐܐܶܣܛܺܝܘ ܚܙܰܘ ܨܰܥܪܳܗ̇", "ܠܥܳܒܽܘܪܬܳܐ ܢܰܟܶܦܬܘܠܰܡܟܺܝܪܬܳܟ ܦܰܪܣܺܝܬ", "ܐܳܦ ܠܳܐ ܦܚܶܡ ܢܽܘܓܪܳܐܕܰܡܚܽܘܬܝ̱ ܠܗܰܘ ܢܽܘܓܪܳܐ", "ܒܪ̱ܰܬ ܫܶܬ ܫܢܺܝ̈ܢ ܐܺܝܬܶܝܗ̇ܦܶܠܓܽܘܬ ܫ̈ܢܶܝܗ̇ ܕܗܳܝ", "ܟܺܐܒܳܐ ܕܚܰܕ̱ܬ ܐܰܣܳܐܕܰܐܣܺܝܬ ܥܰܬܺܝܩܳܐ", "ܘܶܐܢ ܕܶܐܣܬܰܢܺܝܬ ܩܰܠܺܝܠܐܰܪܫܶܠܬ ܘܰܫܒܰܩܬܳܢܝ̱", "ܐܰܝܟܰܢ ܣܢܶܐ ܠܳܟ ܡܳܪܝ̱ܕܫܳܛ ܐܰܢ̱ܬܬܶܗ ܕܣܰܢܝܳܐ", "ܣܰܢܝܽܘܬܝ̱ ܪܚܰܡ ܘܰܐܠܶܦܕܢܰܚܶܒ ܠܒܰܪ̱ܬ ܙܰܘܓܶܗ", "ܠܺܠܝܳܐ ܕܣܰܢܝܳܐ ܗܘܳܬܐܰܢ̱ܬ ܗ̱ܽܘ ܕܰܐܫܦܰܪܬܳܗ̇", "ܥܰܝ̈ܢܶܝܗ̇ ܢܣܽܝ̈ܣܳܢ ܗܘܰܝܘܝ̈ܰܠܕܶܝܗ̇ ܦܐܶܝܢ ܗ̱ܘܰܘ ܛܳܒ", "ܐܶܢܳܐ ܡܳܪܝ̱ ܕܦܰܐܝܐ ܐܰܢ̱ܬ ܝ̈ܰܠܕܰܝ ܡܓܰܢܺܝܢ ܠܺܝ", "ܐܰܢ̱ܬ ܗ̱ܽܘ ܒܰܠܚܽܘܕ ܘܶܐܡܳܟܕܡܶܢ ܟܽܠ ܦܐܶܝܢ ܐܢ̱ܬܽܘܢ ܛܳܒ", "ܕܡܽܘܡܳܐ ܒܳܟ ܡܳܪܝ̱ ܠܳܐ ܐܺܝܬܘܠܳܐ ܟܽܘܬܡ̈ܳܬܳܐ ܒܶܐܡܳܟ", "ܡܶܢ ܒܶܝܬ ܬܶܪ̈ܝܢ ܫܽܘܦܪ̈ܺܝܢܝ̈ܰܠܕܰܝ ܠܡܰܢ ܕܳܡܶܝܢ", "ܐܰܒܽܘܟ ܟܰܕ ܫܰܩܠܳܗ̇ܠܰܟܢܽܘܫܬܳܐ ܣܢܺܝܬܳܐ", "ܕܙܰܢܝܰܬ ܒܗܰܘ ܥܶܓܠܳܐܘܥܰܠ ܗܰܘ ܣܢܳܐ ܝܰܠܕܳܗ̇", "ܕܟܶܐܡܰܬ ܒܛܽܘܦܣܶܗ ܗܽܘܛܒܺܝܥܺܝܢ ܕܢܽܘܟܪܳܝܳܐ", "ܗܳܐ ܓܶܝܪ ܒܪܳܙܶܗ ܗܽܘܕܩܳܪܶܝܢ ܠܫܰܪ̈ܺܝܪܶܐ", "ܠܡܽܘܫܶܐ ܘܠܰܢܒ̈ܺܝܶܐܕܰܩܪܰܘ ܒܟܽܠ ܙܰܒ̈ܢܺܝܢ", "ܐܰܢ̱ܬ ܡܳܪܝ̱ ܝܳܕܰܥ ܐܰܢ̱ܬܡܳܢܳܐ ܥܒܰܕܘ̱ ܗ̱ܘܰܘ ܒܳܟ", "ܫܠܺܝܚܳܐ ܠܳܟ ܡܳܪܝ̱ ܡܰܟܪܰܢܝ̱ܠܰܒܬܽܘܠܬܳܐ ܕܟܺܝܬܳܐ", "ܥܶܓܠܳܐ ܕܰܐܒ̈ܳܗܰܝܣܢܺܝܬ ܡܳܪܝ̱ ܘܰܐܚܶܒܬܳܟ", "ܠܳܐ ܢܕܰܩܪܽܘܢ ܝ̈ܰܠܕܰܝܥܶܪ̈ܒܶܐ ܠܰܐܚܰܝ̈ܗܽܘܢ", "ܡܶܢ ܐܶܡܪܳܐ ܐܶܢܽܘܢܕܶܐܬܕܺܝܢ ܘܠܳܐ ܡܰܠܶܠ", "ܐܶܬܢܼܟܶܣ ܘܠܳܐ ܒܰܓܶܢܐܶܙܕܩܶܦ ܘܠܳܐ ܪܰܛܶܢ", "ܘܕܰܚܝܳܐ ܗܦܰܟ ܠܳܐܶܐܕܢܰܚ̇ܶܐ ܠܩ̈ܳܛܽܘܠܰܘܗܝ", "ܠܰܘ ܐܕܝܡ ܐܰܘܠܶܕܟܘܢܕܰܐܡܪܰܚ ܕܠܳܐ ܒܙܶܕܩܳܐ", "ܘܰܒܪܶܗ ܕܠܳܐ ܒܕܺܝܢܼܳܐܡܰܓܳܢ ܩܛܰܠ ܐܰܠܚܽܘܗܝ", "ܒܢܰܝ̈ܳܐ ܕܪܽܘܚܐ ܐܰܢ̱ܬܽܘܢܘܝ̈ܰܠܕܶܐ ܒ̈ܢܰܝ ܡ̈ܰܝܳܐ", "ܐܺܡܰܪ ܠܟܽܘܢ ܐܳܦ ܕܺܝܠܝܕܪܰܓܡܽܘܢܝ̱ ܘܠܳܐ ܪܶܓܙܶܬ", "ܙܰܩܦܽܘܢܝ̱ ܘܠܳܐ ܨܰܚܺܝܬܐܰܘܩܕܽܘܢܝ̱ ܘܠܳܐ ܠܳܛܶܬ", "ܠܗܰܘ ܡܳܪܟܽܘܢ ܕܰܡܰܘܘܰܠܶܐܡܟܽܘܢ ܡܰܪܰܘ", "ܝܰܠܕܳܐ ܕܰܚ̈ܘܰܘܳܬܳܐܐܶܬܩܪܺܝܘ ܒ̈ܢܰܝ ܐ̱ܢܳܫܳܐ", "ܠܳܐ ܗܘܼܳܐ ܒܰܟܝ̈ܳܢܰܝܗܽܘܢܐܶܠܳܐ ܒܰܥ̇ܒ̈ܳܕܰܝܗܽܘܢ", "ܕܥܳܠܒܳܐ ܗ̱ܝ ܠܕܳܐܟܶܕܢܳܐܡܶܪܬܳܗ̇ ܕܚܺܐܪܽܘܬܳܐ", "ܗܳܟܰܢ ܐܳܦ ܐܰܠܳܗ̈ܶܐܐܶܬܩܪܺܝܘ ܒ̈ܢܰܝ ܐ̱ܢܳܫܳܐ", "ܠܳܐ ܗܘܼܳܐ ܒܺܐܝܬܽܘܬܳܐܐܶܠܳܐ ܒܛܰܝܒܽܘܬܳܐ", "ܠܟܽܘܢ ܕܶܝܢ ܐ̱ܚܝܳܢܽܘܬܳܐܥܶܒܕܶܬ ܠܟܽܘܢ ܥܰܡܳܗ̇", "ܬܶܗܪܰܐ ܗ̱ܘ ܕܰܐܠܳܗܳܐܢܰܦܫܶܗ ܠܟܽܘܢ ܚܰܝܶܢ", "ܘܰܐܢ̱ܬܽܘܢ ܦܣܰܩܬܽܘܢܳܗ̇ܡܶܢܟܽܘܢ ܐ̱ܚܝܳܢܽܘܬܶܗ", "ܕܶܐܢܗܼܽܘ ܕܰܒܪܺܝܬܰܐ ܗ̱ܘ ܓܶܝܪܠܥܰܒܕܰܐ ܗ̱ܘ ܐܬܚܰܝܰܢܬܽܘܢ", "ܠܳܟ ܬܶܫ̈ܒܚܳܢ ܐܰܠܳܗܝ̱ ܕܠܳܐ ܗܼܘܳܐ ܥܰܡ ܒܶܪ̈ܝܳܬܳܐ", "ܥܒܰܕܬ ܠܰܢ ܐ̱ܚܝܳܢܽܘܬܳܐܐܶܠܳܐ ܥܰܡܳܟ ܕܺܝܠܳܟ", "ܡܳܪܳܐ ܕܟܽܠ ܒܶܪ̈ܝܳܢܫܽܘܒܚܳܐ ܠܚܽܘܠܛܳܢܳܟ", "ܠܰܘ ܓܶܝܪ ܬܶܕܡܽܘܪܬܳܐ ܗ̱ܝܐܶܢ ܗܼܽܘ ܕܒܶܪ̈ܝܳܬܳܐ", "ܡܳܬܚܺܝܢܰܢ ܐܰܟܚܰܕܕܰܚܕܳܐ ܗ̱ܝ ܥܰܒܕܽܘܬܳܐ", "ܒܪܺܝܟ ܗ̱ܽܘ ܡܳܪܳܐ ܕܥܰܒ̈ܕܰܘܗ̱ܝܐ̱ܚܝ̈ܳܢܰܘܗ̱ܝ ܨܼܒܳܐ ܕܢܶܗܘܽܘܢ"], "lines": ["ܓ ܒܪ ܩܠܗ", "ܠܳܐܣܝܳܐ ܦܫܺܝܩܳܐ ܡܳܪܝ̱ܕܢܶܦܣܽܘܩ ܠܗܰܕܳܡܶܐ", "ܠܳܐ ܕܶܝܢ ܕܠܺܝܠܳܐ ܠܶܗܕܬܽܘܒ ܢܩܰܒܥܺܝܘܗ̱ܝ ܒܰܐܬܪܶܗ", "ܠܳܟ ܡܳܪܝ̱ ܬܰܪ̈ܬܰܝܗܶܝܢܕܠܺܝܠܳܢ ܕܰܐܠܳܗܐ ܐܰܢ̱ܬ", "ܥܽܘܢܺܝܬܳܐ: ܫܡܰܥ ܩܳܠ ܓܥܳܬܝ̱ ܝ̈ܰܠܕܰܝ", "ܫ̈ܢܰܝܳܐ ܬܰܪ̈ܬܶܝܢ ܘܰܥܣܰܪܦܰܪܣܽܘܗ̇ ܐܳܣ̈ܰܘܳܬܳܐ", "ܠܗܳܝ ܐܰܢܬܬܳܐ ܕܰܕܡܳܗ̇ܦܰܪܣܺܝܘ ܘܠܳܐ ܥܰܕܰܪܘ̱", "ܐܶܠܽܘ ܐܰܣܺܝܘ ܨܰܥܪܰܐ ܗ̱ܘܟܡܳܐ ܟܺܝܬ ܕܠܳܐ ܐܰܣܺܝܘ", "ܟܡܳܐ ܕܦܰܪܣܘܝܗ̇ ܗܼܶܢܽܘܢܢܰܟܶܦܬ ܘܰܐܣܺܝܬܳܗ̇", "ܕܶܐܬܚܰܦܝܰܬ ܩܶܪܒܰܬܠܢܰܚܬܳܟ ܘܠܳܐ ܠܓܽܘܫܡܳܟ", "ܠܒܽܘܫܳܐ ܡܢܰܟܶܦ ܟܽܠܐܳܣܝܳܐ ܗܘܳܐ ܗ̱ܘܳܐ ܠܳܗ̇", "ܟܡܳܐ ܟܺܝܬ ܬܢܰܟܶܦ ܡܳܪܝ̱ܠܥܺܕܬܳܟ ܕܗܳܐ ܙܳܠܰܬ", "ܕܳܐܦ ܥܳܒܪ̈ܰܝ ܐܽܘܪܚܳܐܐܶܣܛܺܝܘ ܚܙܰܘ ܨܰܥܪܳܗ̇", "ܠܥܳܒܽܘܪܬܳܐ ܢܰܟܶܦܬܘܠܰܡܟܺܝܪܬܳܟ ܦܰܪܣܺܝܬ", "ܐܳܦ ܠܳܐ ܦܚܶܡ ܢܽܘܓܪܳܐܕܰܡܚܽܘܬܝ̱ ܠܗܰܘ ܢܽܘܓܪܳܐ", "ܒܪ̱ܰܬ ܫܶܬ ܫܢܺܝ̈ܢ ܐܺܝܬܶܝܗ̇ܦܶܠܓܽܘܬ ܫ̈ܢܶܝܗ̇ ܕܗܳܝ", "ܟܺܐܒܳܐ ܕܚܰܕ̱ܬ ܐܰܣܳܐܕܰܐܣܺܝܬ ܥܰܬܺܝܩܳܐ", "ܘܶܐܢ ܕܶܐܣܬܰܢܺܝܬ ܩܰܠܺܝܠܐܰܪܫܶܠܬ ܘܰܫܒܰܩܬܳܢܝ̱", "ܐܰܝܟܰܢ ܣܢܶܐ ܠܳܟ ܡܳܪܝ̱ܕܫܳܛ ܐܰܢ̱ܬܬܶܗ ܕܣܰܢܝܳܐ", "ܣܰܢܝܽܘܬܝ̱ ܪܚܰܡ ܘܰܐܠܶܦܕܢܰܚܶܒ ܠܒܰܪ̱ܬ ܙܰܘܓܶܗ", "ܠܺܠܝܳܐ ܕܣܰܢܝܳܐ ܗܘܳܬܐܰܢ̱ܬ ܗ̱ܽܘ ܕܰܐܫܦܰܪܬܳܗ̇", "ܥܰܝ̈ܢܶܝܗ̇ ܢܣܽܝ̈ܣܳܢ ܗܘܰܝܘܝ̈ܰܠܕܶܝܗ̇ ܦܐܶܝܢ ܗ̱ܘܰܘ ܛܳܒ", "ܐܶܢܳܐ ܡܳܪܝ̱ ܕܦܰܐܝܐ ܐܰܢ̱ܬ ܝ̈ܰܠܕܰܝ ܡܓܰܢܺܝܢ ܠܺܝ", "ܐܰܢ̱ܬ ܗ̱ܽܘ ܒܰܠܚܽܘܕ ܘܶܐܡܳܟܕܡܶܢ ܟܽܠ ܦܐܶܝܢ ܐܢ̱ܬܽܘܢ ܛܳܒ", "ܕܡܽܘܡܳܐ ܒܳܟ ܡܳܪܝ̱ ܠܳܐ ܐܺܝܬܘܠܳܐ ܟܽܘܬܡ̈ܳܬܳܐ ܒܶܐܡܳܟ", "ܡܶܢ ܒܶܝܬ ܬܶܪ̈ܝܢ ܫܽܘܦܪ̈ܺܝܢܝ̈ܰܠܕܰܝ ܠܡܰܢ ܕܳܡܶܝܢ", "ܐܰܒܽܘܟ ܟܰܕ ܫܰܩܠܳܗ̇ܠܰܟܢܽܘܫܬܳܐ ܣܢܺܝܬܳܐ", "ܕܙܰܢܝܰܬ ܒܗܰܘ ܥܶܓܠܳܐܘܥܰܠ ܗܰܘ ܣܢܳܐ ܝܰܠܕܳܗ̇", "ܕܟܶܐܡܰܬ ܒܛܽܘܦܣܶܗ ܗܽܘܛܒܺܝܥܺܝܢ ܕܢܽܘܟܪܳܝܳܐ", "ܗܳܐ ܓܶܝܪ ܒܪܳܙܶܗ ܗܽܘܕܩܳܪܶܝܢ ܠܫܰܪ̈ܺܝܪܶܐ", "ܠܡܽܘܫܶܐ ܘܠܰܢܒ̈ܺܝܶܐܕܰܩܪܰܘ ܒܟܽܠ ܙܰܒ̈ܢܺܝܢ", "ܐܰܢ̱ܬ ܡܳܪܝ̱ ܝܳܕܰܥ ܐܰܢ̱ܬܡܳܢܳܐ ܥܒܰܕܘ̱ ܗ̱ܘܰܘ ܒܳܟ", "ܫܠܺܝܚܳܐ ܠܳܟ ܡܳܪܝ̱ ܡܰܟܪܰܢܝ̱ܠܰܒܬܽܘܠܬܳܐ ܕܟܺܝܬܳܐ", "ܥܶܓܠܳܐ ܕܰܐܒ̈ܳܗܰܝܣܢܺܝܬ ܡܳܪܝ̱ ܘܰܐܚܶܒܬܳܟ", "ܠܳܐ ܢܕܰܩܪܽܘܢ ܝ̈ܰܠܕܰܝܥܶܪ̈ܒܶܐ ܠܰܐܚܰܝ̈ܗܽܘܢ", "ܡܶܢ ܐܶܡܪܳܐ ܐܶܢܽܘܢܕܶܐܬܕܺܝܢ ܘܠܳܐ ܡܰܠܶܠ", "ܐܶܬܢܼܟܶܣ ܘܠܳܐ ܒܰܓܶܢܐܶܙܕܩܶܦ ܘܠܳܐ ܪܰܛܶܢ", "ܘܕܰܚܝܳܐ ܗܦܰܟ ܠܳܐܶܐܕܢܰܚ̇ܶܐ ܠܩ̈ܳܛܽܘܠܰܘܗܝ", "ܠܰܘ ܐܕܝܡ ܐܰܘܠܶܕܟܘܢܕܰܐܡܪܰܚ ܕܠܳܐ ܒܙܶܕܩܳܐ", "ܘܰܒܪܶܗ ܕܠܳܐ ܒܕܺܝܢܼܳܐܡܰܓܳܢ ܩܛܰܠ ܐܰܠܚܽܘܗܝ", "ܒܢܰܝ̈ܳܐ ܕܪܽܘܚܐ ܐܰܢ̱ܬܽܘܢܘܝ̈ܰܠܕܶܐ ܒ̈ܢܰܝ ܡ̈ܰܝܳܐ", "ܐܺܡܰܪ ܠܟܽܘܢ ܐܳܦ ܕܺܝܠܝܕܪܰܓܡܽܘܢܝ̱ ܘܠܳܐ ܪܶܓܙܶܬ", "ܙܰܩܦܽܘܢܝ̱ ܘܠܳܐ ܨܰܚܺܝܬܐܰܘܩܕܽܘܢܝ̱ ܘܠܳܐ ܠܳܛܶܬ", "ܠܗܰܘ ܡܳܪܟܽܘܢ ܕܰܡܰܘܘܰܠܶܐܡܟܽܘܢ ܡܰܪܰܘ", "ܝܰܠܕܳܐ ܕܰܚ̈ܘܰܘܳܬܳܐܐܶܬܩܪܺܝܘ ܒ̈ܢܰܝ ܐ̱ܢܳܫܳܐ", "ܠܳܐ ܗܘܼܳܐ ܒܰܟܝ̈ܳܢܰܝܗܽܘܢܐܶܠܳܐ ܒܰܥ̇ܒ̈ܳܕܰܝܗܽܘܢ", "ܕܥܳܠܒܳܐ ܗ̱ܝ ܠܕܳܐܟܶܕܢܳܐܡܶܪܬܳܗ̇ ܕܚܺܐܪܽܘܬܳܐ", "ܗܳܟܰܢ ܐܳܦ ܐܰܠܳܗ̈ܶܐܐܶܬܩܪܺܝܘ ܒ̈ܢܰܝ ܐ̱ܢܳܫܳܐ", "ܠܳܐ ܗܘܼܳܐ ܒܺܐܝܬܽܘܬܳܐܐܶܠܳܐ ܒܛܰܝܒܽܘܬܳܐ", "ܠܟܽܘܢ ܕܶܝܢ ܐ̱ܚܝܳܢܽܘܬܳܐܥܶܒܕܶܬ ܠܟܽܘܢ ܥܰܡܳܗ̇", "ܬܶܗܪܰܐ ܗ̱ܘ ܕܰܐܠܳܗܳܐܢܰܦܫܶܗ ܠܟܽܘܢ ܚܰܝܶܢ", "ܘܰܐܢ̱ܬܽܘܢ ܦܣܰܩܬܽܘܢܳܗ̇ܡܶܢܟܽܘܢ ܐ̱ܚܝܳܢܽܘܬܶܗ", "ܕܶܐܢܗܼܽܘ ܕܰܒܪܺܝܬܰܐ ܗ̱ܘ ܓܶܝܪܠܥܰܒܕܰܐ ܗ̱ܘ ܐܬܚܰܝܰܢܬܽܘܢ", "ܠܳܟ ܬܶܫ̈ܒܚܳܢ ܐܰܠܳܗܝ̱ ܕܠܳܐ ܗܼܘܳܐ ܥܰܡ ܒܶܪ̈ܝܳܬܳܐ", "ܥܒܰܕܬ ܠܰܢ ܐ̱ܚܝܳܢܽܘܬܳܐܐܶܠܳܐ ܥܰܡܳܟ ܕܺܝܠܳܟ", "ܡܳܪܳܐ ܕܟܽܠ ܒܶܪ̈ܝܳܢܫܽܘܒܚܳܐ ܠܚܽܘܠܛܳܢܳܟ", "ܠܰܘ ܓܶܝܪ ܬܶܕܡܽܘܪܬܳܐ ܗ̱ܝܐܶܢ ܗܼܽܘ ܕܒܶܪ̈ܝܳܬܳܐ", "ܡܳܬܚܺܝܢܰܢ ܐܰܟܚܰܕܕܰܚܕܳܐ ܗ̱ܝ ܥܰܒܕܽܘܬܳܐ", "ܒܪܺܝܟ ܗ̱ܽܘ ܡܳܪܳܐ ܕܥܰܒ̈ܕܰܘܗ̱ܝܐ̱ܚܝ̈ܳܢܰܘܗ̱ܝ ܨܼܒܳܐ ܕܢܶܗܘܽܘܢ"]}