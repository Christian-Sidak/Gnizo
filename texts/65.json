{"title": "On Mysteries and Baptism", "subtitle": "The Homilies of Mar Narsai", "syriacTitle": "ܥܲܠ ܐ̄ܪ̈ܙܹܐ ܕܥܹܕܿܬܵܐ ܘܥܲܠܡܲܥܡܘܿܕܼܝܼܬܼܵܐ", "author": "Narsai", "text": ["ܡܐܡܪܐ ܕܥܣܪܝܢ ܘܚܕ", "ܥܲܠ ܐ̄ܪ̈ܙܹܐ ܕܥܹܕܿܬܵܐ ܘܥܲܠ ܡܲܥܡܘܿܕܼܝܼܬܼܵܐ", ":ܢܸܒܼܥܵܐ ܚܲܠܝܵܐ ܕܡܲܥܡܘܿܕܝܼܬܼܵܐ ܦ̣ܬܲܚ ܠܲܢ ܡ̇ܪܲܢ", "ܘܐܲܫܩܝܼ ܠܓܸܢܣܲܢ ܚܲܠܝܘܼܬܼ ܚܲܝܹ̈ܐ ܠܵܐ ܡ̇ܝܘܿܬܹ̈ܐ ܀", ":ܒܚܘܼܡܵܐ ܕܥܵܘ̣ܠܵܐ ܝ̣̄ܒܸܫ ܪܸܥܝܵܢܵܢ ܘܲܢܬܲܪܘ ܦܹܐܪ̈ܵܘܗܝ", "ܘܪܲܣ ܡܵܘܗܲܒܼܬܹܗ ܒܲܕܼܡܘܼܬܼ ܛܲܠܵܐ ܘܪܲܓܝܼ ܢܲܦܫܲܢ ܀", ":ܨܵܗܝܵܐ ܩܲܫܝܵܐ ܕܡ̇ܝܘܿܬܼܘܼܬܼܵܐ ܩܲܛܠܹ̣ܗ ܠܦܲܓܼܪܲܢ", "ܘܩܲܒܼ݂ܪܹܗ ܒܡܲܝܵ̈ܐ ܘܲܪܚܸܫܘ ܚܲܝܹ̈ܐ ܒܡܵܝܘܿܬܼܘܼܬܹܗ ܀", ":ܫܘܼܚܬܵܐ ܕܚܲܫܹ̈ܐ ܠܚ̣ܵܬܹܗ ܠܫܘܼܦܪܵܐ ܕܦܵܪܘܿܫܘܼܬܲܢ", "ܘܲܗܦ݂ܲܟ ܨܵܪܲܢ ܒܣܲܡܵܐ ܕܪܘܼܚܵܐ ܕܠܵܐ ܡܸܬܼܚܲܒܲܠ ܀", ":ܐܘܼ ܡ̇ܢܵܐܝܼܬܼ ܡܲܕܿܟܹܗ ܠܣܲܡܵܐ ܕܚܘܼܕܵܬܼ ܓܸܢܣܲܢ", "ܒܡܸܫܚܵܐ ܘܡܲܝ̈ܵܐ ܘܚܲܝܠܵܐ ܕܪܘܼܚܵܐ ܕܚܲܣܝܼܢ ܡ̣ܢ ܟܠ ܀", ":ܐܘܼܡ̇ܢܘܼܬܼܵܐ ܚܕܲܬܵܐ ܐܲܦܸܩ ܪܲܒܿ ܐܘܼܡ̇ܢܹ̈ܐ", "ܕܢܸܗܘܘܿܢ ܨܵܝ̇ܪܝܼܢ ܐ̄ܢܵܫܵܐ ܠܐ̄ܢܵܫܵܐ ܕܠܵܐ ܪܘܼܟܵܒܼܵܐ ܀", ":ܫܟܼܵܚܬܵܐ ܕܠܵܐ ܗܘ̤ܵܬܼ ܐܸܫܟܲܚ ܪܸܡܙܵܐ ܐܲܠܵܗܵܝܵܐ", "ܕܕܲܠܵܐ ܙܲܪܥܵܐ ܢܵܘܠܸܕܼ ܐ̄ܢܵܫܵܐ ܡ̣ܢ ܓܵܘ ܡܲܝܵ̈ܐ ܀", ":ܐܲܝܟܵܐ ܡܸܡܬܼܘܿܡ ܗܘ̤ܵܬܼ ܕܐܲܝܟ ܗܵܕܹܐ ܐܵܘ ܐܸܣܬܲܥܪܲܬ̤", "ܥܘܼܒܵܐ ܕܡܲܝ̈ܵܐ ܕܡ̇ܘܠܸܕܼ ܥܘܸܠܹ̈ܐ ܕܠܵܐ ܙܘܘܼܵܓܼܵܐ ܀", ":ܠܡܲܢ ܐܸܫܬܲܡܥܲܬ̤ ܕܐܵܘܠܕ ܓܸܢܣܵܐ ܠܠܵܐ ܒܲܪ ܓܸܢܣܹܗ", "ܐܲܟܼܡܵܐ ܕܗܵܫܵܐ ܟܝܵܢܵܐ ܚܲܪܫܵܐ ܠܲܡܠܝܼܠܘܼܬܼܵܐ ܀", ":ܐܵܦܸܢ ܐܵܘܠܸܕܼܘ ܡܲܝ̈ܵܐ ܠܪ݁ܲܚܫܵܐ ܘܲܠܦܵܪܲܚܬܼܵܐ", "ܐ̄ܢܵܫܵܐ ܡ̣ܢ ܡܬܼܘܿܡ ܠܵܐ ܐܸܫܬܲܡܥܲܬ̤ ܕܡܲܝ̈ܵܐ ܐܵܘܠܕܼܘܼܗܝ ܀", ":ܬܲܗܪܵܐ ܗ̄ܝܼ ܗܵܕܹܐ ܘܲܟܼܡܵܐ ܕܢܹܐܡܲܪ ܬܲܗܪܵܐ ܡܲܠܝܵܐ", "ܕܟܲܪܣܵܐ ܕܡܲܝܵ̈ܐ ܬܸܒܼܛܲܢ ܘܬܹܐܠܲܕܼ ܥܘܸܠܹ̈ܐ ܓܡܝܼܪܹ݁ܐ ܀", ":ܚܕܲܬܵܐ ܗ̄ܝܼ ܟܠܵܗ̇ ܘܪܲܒܼ ܒܘܼܕܵܩܵܐ ܕܡܸܫܬܲܡܲܫ ܒܵܗ̇", "ܕܲܒܼܨܝܼܪ ܫܵܥܵܐ ܗܵܘܹ̇ܐ ܛܵܘܪܵܐ ܕܒܲܛܢܵܐ ܘܝܲܠܕܵܐ ܀", "ܠܒܲܪ ܡ̣ܢ ܛܲܟܼܣܵܐ ܕܣܝܼܡ ܒܲܟܼܝܵܢܲܐ ܪܵܕܹܐ ܛܲܟܼܣܵܗ̇:", "ܘܠܵܐ ܡܸܬܼܥܵܘܟܼܵܐ ܒܝܲܕܼ ܬܲܪܒܿܝܼܬܼܵܐ ܕܩܲܠܝܼܠ ܩܲܠܝܼܠ ܀", ":ܬܵܐ ܫܵܡܘܿܥܵܐ ܫܡܲܥ ܬܸܕܡܘܼܪܬܵܐ ܕܝܲܠܕܲܐ ܚܲܕܼܬܼܵܐ", "ܕܒܲܚܕܼܵܐ ܫܵܥܵܐ ܗܵܘܹ̇ܐ ܒܲܛܢܹܗ ܐܵܦ ܡ̇ܘܠܵܕܹܗ ܀", ":ܬܵܐ ܚܲܙܵܝܵܐ ܚܙܝܼ ܨܲܝܪܵܐ ܕܨܵܐܲܪ ܥܘܸܠܹ̈ܐ", "ܘܥܲܕܼ ܡܸܬܼܗܲܦܟܵܐ ܡܸܠܬܼܵܐ ܒܦܘܼܡ̇ܐ ܢܦ݂ܲܩ ܡ̣ܢ ܟܲܪܣܵܐ ܀", ":ܬܵܐ ܦܵܪܘܿܫܵܐ ܦܪܘܿܫ ܘܐܸܬܼܒܲܩܵܐ ܦܵܪܘܿܫܵܐܝܼܬܼ", "ܒܚܹܝܠ ܐܝܼܬܼܘܼܬܼܵܐ ܕܡܲܩܢܹܐ ܚܲܝܠܵܐ ܠܲܡܚܝܼ̈ܠܵܬܼܵܐ ܀", ":ܘܬܼܵܘ ܡ̇ܝܘܿܬܹ̈ܐ ܚܘܼܪܘ ܒܲܟܼܝܵܢܵܐ ܡܓܸܐ ܡܝܼܬܼܘܼܬܼܵܐ", "ܕܫܵܠ̇ܲܚ ܚܲܫܵܘ̈ܗܝ ܒܡܲܥܡܘܿܕܼܝܼܬܼܵܐ ܘܠܵܒܹ̇ܫ ܚܲܝܹ̈ܐ ܀", ":ܬܵܘ ܢܸܬܼܒܲܩܸܐ ܚܲܬܿܝܼܬܼܵܐܝܼܬܼ ܒܐ̄̈ܪܵܙ ܚܘܼܕܵܬܲܢ", "ܘܢܹܐܠܲܦ ܕܲܟܼܣܸܐ ܒܡܲܝܵ̈ܐ ܡܸܬܼܚܲܙܝܵܢܹ̈ܐ ܀", ":ܬܵܘ ܢܸܬܼܩܲܪܲܒܼ ܨܹܝܕܼ ܟܵܗܢܘܼܬܼܵܐ ܡܸܠܚܵܗ̇ ܕܐܲܪܥܵܐ", "ܘܢܸܚܙ̣ܐ ܕܐܲܝܟܲܢ ܡܡܲܕܿܟܼܵܐ ܠܐ̄ܢܵܫܵܐ ܒܪ̈ܘܼܚܵܢܝܼܬܼܵܐ ܀", ":ܢܸܥܘܿܠ ܥܲܡܵܗ̇ ܠܐܲܝܟܵܐ ܕܥܵܐܹ̇ܠ ܠܲܡܚܲܣܵܝܘܼ", "ܘܢܸܨܠܸܐ ܗܵܘܢܲܢ ܠܲܡܨܵܬܼ ܩܵܠܵܐ ܕܡܲܠܸܠ ܥܲܡܵܗ̇ ܀", ":ܢܨܘܼܬܼ ܕܐܲܝܟܲܢܵܐ ܠܵܥܹ̇ܙ ܥܲܡܵܗ̇ ܚܲܝܠܵܐ ܕܪܘܼܚܵܐ", "ܘܲܡܚܲܟܸܿܡ ܠܵܗ̇ ܕܬܲܩܢܸܐ ܚܲܝܠܵܐ ܠܡܲܝ̈ܵܐ ܫܚܝܼܡܹ̈ܐ ܀", ":ܪܸܡܙܵܐ ܟܲܣܝܵܐ ܡܬܲܪܓܸܿܡ ܥܲܡܵܗ̇ ܐ̄ܪ̈ܵܙܹܐ ܟܣܲܝܵ̈ܐ", "ܘܲܡܦܲܫܩܵܐ ܠܗܘܿܢ ܒܩܵܠܵܐ ܓܲܠܝܵܐ ܩܕܼܵܡ ܫܵܡܘܿܥܹ̈ܐ ܀", ":ܐܘܼܡ̇ܢܘܼܬܼܵܐ ܕܝܲܠܕܵܐ ܚܲܕܼܬܼܵܐ ܣܵܥܲ݁ܪ ܩܘܼܕܼܡܹܝܗ̇", "ܘܲܡܚܵܘܸܐ ܠܵܗ̇ ܕܲܬܨܘܼܪ ܨܲܠܡܵܐ ܪܘܼܚܵܢܝܵܐ ܀", ":ܒܲܕܼܡܘܼܬܼ ܩܲܢܝܵܐ ܗܵܘܹ̇ܐ ܟܵܗܢܵܐ ܠܚܹܝܠ ܟܲܣܝܘܼܬܼܵܐ", "ܘܟܼܵܬܹ̇ܒܼ ܒܐܝܼܕܼܝ̈ܗ̇ ܫܡܵܗܹ̈ܐ ܠܥܸܠ ܡ̣ܢ ܡܲܝܵ̈ܐ ܀", ":ܐܘܿ ܟܵܬܼܘܿܒܵܐ ܕܟܼܵܬܹ̇ܒܼ ܪܘܼܚܵܐ ܒܠܘܼܚܵܐ ܪܦܝܼܬܼܵܐ", "ܘܠܵܐ ܡܸܬܼܠܲܚܝܵܐ ܕܝܘܿܬܼܵܐ ܕܡܸܠܵܘ̈ܗܝ ܒܡܲܝ̈ܵܐ ܫܪ̈ܲܝܵܐ ܀", ":ܐܘܿ ܟܡܵܐ ܪܲܒܵܐ ܐܘܼܡ̇ܢܘܼܬܼܵܟ ܒܲܪ ܡ̇ܝ̈ܘܿܬܹܐ", "ܘܠܵܐ ܐ̄ܢܵܫ ܝܵ̇ܕܲܥ ܕܢܸܬܼܒܲܩܸܐ ܒܵܗ̇ ܠܦܘܼܬܼ ܪܲܒܿܘܼܬܼܵܗ̇ ܀", ":ܐܘܿ ܟܡܵܐ ܩܲܛܝܼܢ ܩܲܢܝܵܐ ܕܗܵܘܢܵܟ ܠܲܡܨܵܪ ܐ̄ܪ̈ܵܙܹܐ", "ܘܠܲܝܬܿ ܨܲܝܵܪܵܐ ܕܲܡܨܸܐ ܡܕܲܡܸܐ ܐܲܝܟ ܨܘܼܪ̈ܬܼܵܟ ܀", ":ܐܘܿ ܠܵܟ ܟܵܗܢܵܐ ܡܟܲܗܸܢ ܒܐܲܪܥܵܐ ܪܘܼܚܵܢܵܐܝܼܬܼ", "ܕܠܵܐ ܫܲܠܝܼܛܝܼܢ ܪ̈ܘܼܚܵܢܝܹܐ ܕܢܼܬܿܕܲܡܘܿܢ ܒܵܟ ܀", ":ܐܘܿ ܠܵܟ ܟܵܗܢܵܐ ܟܡܵܐ ܪܲܒܿ ܕܲܪܓܼܵܐ ܕܲܡܫܲܡܸܫ ܐܲܢ̄ܬܿ", "ܕܲܡܫܲܡܫܵܢܹ̈ܐ ܕܢܘܼܪܵܐ ܘܪܘܼܚܵܐ ܙܵܝ̇ܥܝܼܢ ܡܸܢܹܗ ܀", ":ܡܲܢ̣ܘܼ ܣܵܦܹ̇ܩ ܕܢܹܐܡܲܪ ܕܲܟܼܡܵܐ ܗ̄ܝܼ ܪܲܒܿܘܼܬܼ ܕܲܪܓܼܵܟ", "ܕܲܥܒ݂ܲܪܬܿ ܐܸܢܘܿܢ ܠܲܫܡܲܝܵܢܹ̈ܐ ܒܫܸܡ ܫܘܼܠܛܵܢܵܟ ܀", ":ܩܲܛܝܼܢ ܘܲܫܒܼܝܼܚ ܟܝܵܢܵܐ ܕܪܘܼܚܵܐ ܝܲܬܿܝܼܪ ܡܸܢܵܟ", "ܘܠܵܐ ܡܲܦܲܣ ܠܹܗ ܕܲܢܨܘܼܪ ܐ̄ܪ̈ܵܙܹܐ ܒܕܼܘܡܝܵܐ ܕܝܼܠܵܟ ܀", "ܪܲܒܿ ܡܲܠܲܐܟܼܵܐ ܘܲܟܼܡܵܐ ܕܢܹܐܡܲܪ ܪܲܒܿܘܼ ܡܸܢܵܟ:", "ܘܡ̇ܐ ܕܡܸܬܼܦܲܚܲܡ ܥܲܡ ܬܸܫܡܸܫܬܵܟ ܒܨܝܼܪܘܼ ܡܸܢܵܟ ܀", ":ܩܲܕܿܝܼܫ ܣܪܵܦܵܐ ܘܲܦܐܹܐ ܟܪܘܿܒܼܵܐ ܘܩܲܠܝܼܠ ܥܝܼܪܵܐ", "ܘܠܵܐ ܡܨܸܝܢ ܪܵܗ̇ܛܝܼܢ ܥܲܡ ܫܲܪܝܘܼܬܼܵܐ ܕܡܸܠܲܬܿ ܦܘܼܡܟ ܀", ":ܫܒܼܝܼܚ ܓܲܒܼܪܝܹܠ ܘܪܲܒܿ ܡܝܼܟܼܵܐܝܹܠ ܘܫܸܡܗܘܿܢ ܣܵܗܹ̇ܕܼ", "ܘܲܬܼܚܹܝܬܼ ܐ̄ܪܵܙܵܐ ܕܡܲܓܼܥܲܠ ܒܐܝܼܕܼܵܝ̈ܟ ܟܕܝܼܢܝܼܢ ܟܠܢܵܫ ܀", ":ܒܵܟ ܡܸܬܼܒܲܩܹܝܢ ܡܵܐ ܕܩܲܪܝܼܒܼ ܐܲܢ̄ܬܿ ܠܲܡܫܲܡܵܫܘܼ", "ܘܠܵܟ ܗ̄ܘ̣ ܡܣܲܟܹܿܝܢ ܕܬܸܦܬܲܚ ܬܲܪܥܵܐ ܠܩܘܼܕܵܫܲܝ̈ܗܘܿܢ ܀", ":ܩܵܠܹ̈ܐ ܕܫܘܼܒܼܚܵܐ ܛܥܝܼܢܝܼܢ ܩܵܝ̇ܡܝܼܢ ܡ̣ܢ ܝܲܡܝܼܢܵܟ", "ܘܡ̇ܐ ܕܲܓܼܡܪܬܵܝܗܝ ܠܐ̄ܪܵܙ ܦܘܼܪܩܵܢܵܟ ܩܥ̣ܵܘ ܬܸܫܒܿܘܿܚܬܵܐ ܀", ":ܒܚܘܼܒܵܐ ܟܕܼܝܼܢܝܼܢ ܬܚܹܝܬܼ ܨܸܒܼܝܵܢܵܐ ܕܲܟܼܣܸܐ ܒܐ̄ܪ̈ܵܙܲܝܟ", "ܘܲܡܝܲܩܪܝܼܢ ܠܵܟ ܡܸܛܠ ܛܲܟܼܣܵܐ ܕܡܸܫܬܲܡܲܫ ܒܵܟ ܀", ":ܘܐܸܢ ܪ̈ܘܼܚܵܢܹܐ ܠܵܐ ܚܵܫܘܿܫܹ̈ܐ ܡܝܲܩܪܝܼܢ ܛܲܟܼܣܵܟ", "ܡܲܢ ܠܵܐ ܢܸܓܼܕܿܘܿܠ ܟܠܝܼܠ ܩܘܼܠܵܣܹ̈ܐ ܠܪܲܒܿܘܼܬܼ ܕܲܪܓܼܵܟ ܀", ":ܢܸܬܼܗܲܪ ܟܠܫܵܥ ܕܲܟܼܡܵܐ ܝܸܪܒܲܬ̤ ܪܲܒܿܘܼܬܼ ܕܲܪܓܼܵܟ", "ܕܟܸܕܼܢܲܬ̤ ܐܸܢܘܿܢ ܠܪܵܘܡ̇ܐ ܘܥܘܼܡܩܵܐ ܬܚܹܝܬܼ ܫܘܼܠܛܵܢܵܗ̇ ܀", ":ܒܪܵܘܡ̇ܐ ܘܥܘܼܡܩܵܐ ܠܒ݂ܲܟܼܘ ܫܘܼܠܛܵܢܵܐ ܟܵܗܢܹ̈ܐ ܕܥܹܕܿܬܵܐ", "ܘܗܸܢ̣ܘܿܢ ܦܵܩ̇ܕܿܝܼܢ ܠܲܫܡܲܝܵܢܹ̈ܐ ܘܠܲܐܪ̈ܥܵܢܵܝܹܐ ܀", ":ܒܹܝܬܼ ܬܲܠܵܗܵܐ ܠܐ̄ܢܵܫܵܐ ܩܵܝ̇ܡܝܼܢ ܐܲܝܟ ܡܸܨܗܵܝܹ̈ܐ", "ܘܲܒܼܡܸܠܲܝ̈ܗܘܿܢ ܪܵܟܸܦܝܼܢ ܥܵܘ̣ܠܵܐ ܡ̣ܢ ܐ̄ܢܵܫܘܼܬܼܵܐ ܀", ":ܩܠܝܼܕܼܵܐ ܕܪ̈ܲܚܡܹܐ ܐܲܠܵܗܵܝܹ̈ܐ ܣܝܼܡ ܒܐܝܼܕܲܝ̈ܗܘܿܢ", "ܘܐܲܝܟ ܪܸܓܲܬܼܗܘܿܢ ܡܦܲܠܓܼܝܼܢ ܚܲܝܹ̈ܐ ܠܲܒܼܢܲܝ̈ܢܵܫܵܐ ܀", ":ܚܲܝܠܵܐ ܟܲܣܝܵܐ ܚܲܝܸܠ ܐܸܢܘܿܢ ܠܡܸܣܥܲܪܣ ܗܵܕܹܐ", "ܕܲܒܼܓܲܠ̈ܝܵܬܼܵܐ ܢܚܵܘܘܿܢ ܚܘܼܒܹܿܗ ܠܲܥܒܼܵܕܼ ܐܝܼܕܼܵܘ̈ܗܝ ܀", ":ܚܘܼܒܹܿܗ ܚܵܘܝܼ ܒܐ̄ܪܵܙܵܐ ܕܐܲܫܠܸܡ ܠܐܲܪ̈ܥܵܢܵܝܹܐ", "ܕܢܸܗܘܘܿܢ ܚܵܢ̇ܝܼܢ ܐ̄ܢܵܫܵܐ ܠܐ̄ܢܵܫܵܐ ܡ̣ܢ ܡ̇ܘܗܲܒܼܬܹܗ ܀", ":ܚܹܝܠ ܡ̇ܘܿܗܲܒܼܬܹܗ ܐܲܫܠܸܡ ܒܐܝܼܕܼܵܐ ܕܟܼܵܗܢܲܝ̈ ܥܹܕܿܬܵܐ", "ܕܢܚܲܝܠܘܼܢ ܒܵܗ̇ ܡܚܝܼܠܘܼܬܼ ܐ̄ܢܵܫܵܐ ܕܚܵܝ̣ܒܼܘ ܒܲܚܛܝܼܬܼܵܐ ܀", ":ܚܵܘܒܲܬܼ ܐ̄ܢܵܫܵܐ ܦܪܲܥ ܟܵܗܢܵܐ ܒܝܲܕܼ ܬܸܫܡܸܫܬܹ̇ܗ", "ܘܲܫܛܵܪ ܓܸܢܣܹܗ ܠܵܚܹ̇ܐ ܒܡܲܝܵ̈ܐ ܘܲܡܚܲܕܸܿܬܼ ܠܹܗ ܀", ":ܐܲܝܟ ܕܲܒܼܟܼܘܼܪܵܐ ܢܵܣܹ̇ܟ ܦܲܓܼܪܹ̈ܐ ܒܡܲܥܡܘܿܕܝܼܬܼܵܐ", "ܘܐܲܝܟ ܕܲܒܼܢܘܼܪܵܐ ܡܛܲܠܸܩ ܝܲܥܪܵܐ ܕܡ̇ܝܘܿܬܼܘܼܬܼܵܐ ܀", ":ܣܲܡܵܐ ܕܪܘܼܚܵܐ ܡܲܪܡܸܐ ܒܡܲܝܵ̈ܐ ܐܲܝܟ ܕܲܒܼܟܼܘܼܪܵܐ", "ܘܲܡܕܹܿܟܸܿܐ ܠܹܗ ܠܲܨܠܸܡ ܐ̄ܢܵܫܵܐ ܡ̣ܢ ܨܵܐܘܼܬܼܵܐ ܀", ":ܒܪܸܬܼܚܵܐ ܕܪܘܼܚܵܐ ܡ̇ܪܹܩ ܫܘܼܚܬܵܐ ܕܦܲܓܼܪܵܐ ܘܢܲܦܫܵܐ", "ܘܲܚܠܵܦ ܡܸܕܼܪܵܐ ܩܵܢܹ̇ܝܢ ܓܵܘܢܵܐ ܕܲܫܡܲܝܵܢܹ̈ܐ ܀", ":ܘܲܙܢܵܐ ܕܡܲܝܵ̈ܐ ܡܛܲܝܸܒܼ ܣܵܐܹ̇ܡ ܒܲܕܼܡܘܼܬܼ ܟܘܼܪܵܐ", "ܘܐܲܟܸܿܢ ܩܵܪܹܒܼ ܘܓܼܵܠܹ̇ܐ ܚܲܝܠܵܐ ܕܐܘܼܡ̇ܢܘܼܬܹܗ ܀", ":ܢܲܚ̈ܬܹܿܐ ܦܐܲܝܵ̈ܐ ܡܟܲܣܸܐ ܦܲܓܼܪܹܗ ܒܲܪܵܢܵܐܝܼܬܼ", "ܘܐܸܣܛܲܠ ܪܘܼܚܵܐ ܡܨܲܒܿܬܼܵܐ ܢܲܦܫܹܗ ܓܵܘܢܵܐܝܼܬܼ ܀", ":ܟܠܹܗ ܒܟܼܠܹܗ ܡܨܲܒܲܬܼ ܩܵܐܹ̇ܡ ܠܥܹܝܢ ܚܲܙܝܹ̈ܐ", "ܕܲܒܼܝܲܕܼ ܨܸܒܼܬܹܿܗ ܢܸܓܼܠܹܐ ܠܐ̄ܢܵܫܵܐ ܥܲܠ ܕܲܥܬܼܝܼ̈ܕܼܵܢ ܀", ":ܐܲܝܟ ܡܲܚܙܝܼܬܼܵܐ ܗܵܘܹ̇ܐ ܠܥܲܝܢܹ̈ܐ ܕܲܟܼܢܵܘܵܬܹ̈ܗ", "ܕܲܢܚܘܼܪܘܼܢ ܒܹܗ ܘܢܸܩܢܘܿܢ ܣܲܒܼܪܵܐ ܠܡܸܫܬܲܒܵܚܘܼ ܀", ":ܢܝܼܫܵܐ ܣܵܐܹ̇ܡ ܩܕܼܵܡ ܥܲܝܢܲܝ̈ܗܘܿܢ ܒܢܲܚ̈ܬܹܿܐ ܕܲܥܠܵܘܗܝ", "ܕܢܸܗܘܘܿܢ ܚܵܢܹ̇ܝܢ ܠܡܸܨܛܲܒܵܬܼܘܼ ܪܘܼܚܵܢܵܐܝܼܬܼ ܀", ":ܗܵܕܹܐ ܡܲܠܸܦ ܒܝܲܕܼ ܬܲܨܒܿܝܼܬܼܵܐ ܕܥܲܠ ܗܲܕܵܡ̇ܘ̈ܗܝ", "ܕܫܘܼܒܼܚܵܐ ܡܲܠܒܸܿܫ ܐ̄ܪܵܙܵܐ ܕܒܼܐܝܼܕܵܘ̈ܗܝ ܠܲܕܼܩܵܪܹܒܼ ܠܹܗ ܀", ":ܒܐܝܼܕܵܘ̈ܗܝ ܣܝܼܡܵܐ ܣܝܼܡܲܬܼ ܚܲܝܹ̈ܐ ܕܟܲܣܝܵܐ ܒܡܲܝܵ̈ܐ", "ܘܐܸܠܵܐ ܩܵܪܹ̇ܒܼ ܘܲܡܦܲܠܸܓܼ ܠܵܗ̇ ܠܵܐ ܡܸܬܼܝܲܗ̄ܒܵܐ ܀", ":ܩܠܝܼܕܼܵܐ ܕܡܸܠ̣ܬܹܗ ܡ̇ܘܫܸܛ ܦܵܬ̇ܲܚ ܬܪܲܥ ܡܵܘܗܲܒܼܬܼܵܐ", "ܘܲܒܼܒܲܪܬܼ ܩܵܠܹܗ ܡܦܲܠܸܓܼ ܕܵܫܢܹ̈ܐ ܠܥܲܒܼܕܲܝ̇ ܡܲܠܟܿܐ ܀", ":ܐܲܝܟ ܕܥܲܠ ܝܲܡܵܐ ܩܵܐܹ̇ܡ ܐܵܦ ܗܘ̤ ܒܲܕܼܡܘܼܬܼ ܡܘܼܫܹܐ", "ܘܲܚܠܵܦ ܚܘܼܛܪܵܐ ܡܪܝܼܡ ܒܲܪܬܼ ܩܵܠܹܗ ܥܲܠ ܫܲܬܿܝܼܩܹ̈ܐ ܀", ":ܒܡܸܠܲܬܼ ܦܘܼܡܹܗ ܡ̇ܚܹ̇ܐ ܠܡܲܝܵ̈ܐ ܐܲܝܟ ܒܲܪ ܥܲܡܪܲܡ", "ܘܨܵܝ̇ܬܿܝܼܢ ܩܵܠܹܗ ܛܵܒܼ ܡ̣ܢ ܩܵܠܹܗ ܕܒܲܪ ܥܵܒܼܪ̈ܵܝܹܐ ܀", ":ܠܡܘܼܫܹܐ ܫܲܡ̣ܥܘܼܗܝ ܟܲܕܼ ܛܵܒܼ ܫܲܡ̣ܥܘܼܗܝ ܠܵܐ ܐܸܬܼܩܲܕܲܫܘ", "ܠܟܼܵܗܢܵܐ ܕܥܹܕܿܬܵܐ ܡܸܫܬܲܡܝܼܢ ܠܹܗ ܘܩܵܢܹ̇ܝܢ ܘܩܵܕܼܫܵܐ ܀", ":ܡܸܦܠܲܓܼ ܒܲܠܚܘܿܕܼ ܦܲܠܓܹܿܗ ܠܝܲܡܵܐ ܝܼܣܲܪܠܵܝܵܐ", "ܘܥܵܘ̣ܠܵܐ ܕܥܲܡܹܗ ܠܵܐ ܣܦܲܩ̣ ܕܲܟܿܝܼ ܒܚܹܝܠ ܬܸܕܼܡܘܼܪܬܵܐ ܀", ":ܕܟܼܵܗܢܵܐ ܪܲܒܵܐ ܗ̄ܝܼ ܘܠܲܝܬܿ ܠܵܗ̇ ܦܸܚܡܵܐ ܒܐܲܝܠܹܝܢ ܕܲܗ̤ܘܲܝ̈", "ܕܝܵܗ̇ܒܵܐ ܚܲܝܠܵܐ ܕܫܘܼܒܼܩܵܢ ܥܵܘ̣ܠܵܐ ܠܠܵܐ ܪ̈ܵܓܼܘܿܫܹܐ ܀", ":ܨܹܝܕ ܗܵܘ̇ ܪܸܡܙܵܐ ܕܲܒܼܪ̣ܵܐ ܒܪܝܼܬܼܵܐ ܬܵܠܹ̇ܐ ܚܝܵܪܹܗ", "ܘܡܸܢܹܗ ܝܵܠܹ̇ܦ ܕܠܲܝܟܲܢ ܢܸܒܼܪܸܐ ܒܪܝܼܬܼܵܐ ܚܕܲܬܵܐ ܀", ":ܒܗܵܘ̇ ܐܸܣܟܹܿܡܵܐ ܕܐܲܗܘܝܼ ܥܵܠܡܵܐ ܡܕܲܡܸܐ ܐܵܦ ܗܘ̤", "ܘܡܲܫܡܲܥ ܩܵܠܵܐ ܐܲܝܟ ܗܵܘ̇ ܕܲܩܥ̣ܵܐ ܒܪܵܫܝܼܬܼ ܒܐܲܪܥܵܐ ܀", ":ܐܲܝܟ ܒܵܪܘܿܝܵܐ ܦܲܩܹ̇ܕܼ ܐܵܦ ܗܘ̤ ܠܡܲܝܵ̈ܐ ܫܚܝܼܡܹܐ", "ܘܲܚܠܵܦ ܢܘܼܗܪܵܐ ܕܵܢܲܚ̇ ܡܸܢܗܘܿܢ ܚܹܝܠ ܚܲܝܘܼܬܼܵܐ ܀", ":ܩܵܠ ܒܵܪܘܿܝܵܐ ܒܪ̣ܵܐ ܢܲܗܝܼܪܹ̈ܐ ܡ̣ܢ ܠܵܐ ܡܸܕܼܿܡ", "ܘܗܘ̤ ܡ̣ܢ ܡܸܕܸܿܡ ܒܵܪܹܐ ܡܸܕܸܿܡ ܒܚܹܝܠ ܒܵܪܘܿܝܵܐ ܀", ":ܠܵܐ ܕܝܼܠܹܗ ܗ̄ܝܼ ܒܪܝܼܬܼܵܐ ܕܒܼܵܪܹܐ ܒܥܘܼܒܵܐ ܕܡܲܝ̈ܵܐ", "ܐܸܠܵܐ ܕܪܸܡܙܵܐ ܕܲܒܼܪܵܐ ܒܪܝܼܬܼܵܐ ܡ̣ܢ ܠܵܐ ܡܸܕܸܿܡ ܀", "ܗܵܘ̇ ܦܘܼܩܕܵܢܵܐ ܕܐܸܡ݂ܲܪ ܘܲܗܘ̤ܵܘ ܡܠܝܼܠܹ̈ܐ ܘܚܲܪ̈ܫܹܐ:", "ܗܘ̤ ܦܵܩܹ̇ܕܼ ܒܹܗ ܘܗܵܘܹ̇ܝܢ ܐ̄ܢܵܫܵܐ ܗܘܵܝܵܐ ܚܲܕܼܬܼܵܐ ܀", ":ܗܵܝ̇ ܒܲܪܬܼ ܩܵܠܵܐ ܕܲܫܡ݂ܲܥܘ ܡܲܝܵ̈ܐ ܘܐܵܘܠܸܕܼܘ ܪ̈ܲܚܫܵܐ", "ܗ̤ܝ ܗܵܝ̇ ܫܵܡ̇ܥܝܼܢ ܡ̣ܢ ܦܘܼܡ ܟܵܗܢܵܐ ܘܝܵܠ̇ܕܿܝܼܢ ܐ̄ܢܵܫܵܐ ܀", ":ܪܲܒܿܘܼ ܝܲܠܕܵܐ ܕܡܲܦܪܹܝܢ ܗܵܫܵܐ ܝܲܬܿܝܼܪ ܡ̣ܢ ܗܵܘ̇", "ܟܡܵܐ ܕܲܡܝܲܬܲܪ ܐ̄ܢܵܫܵܐ ܡܠܝܼܠܵܐ ܡ̣ܢ ܫܲܬܿܝܼܩܵܐ ܀", ":ܒܲܕܿܡܘܼܬܼ ܙܲܪܥܵܐ ܡܲܪܡܸܐ ܡܸܠܬܹܗ ܒܥܘܼܒܵܐ ܕܡܲܝܵ̈ܐ", "ܘܒܼܵܛ̇ܢܝܼܢ ܘܝܵܠ̇ܕܿܝܼܢ ܝܲܠܕܵܐ ܚܲܕܼܬܼܵܐ ܕܠܵܐ ܒܲܥܝܵܕܵܐ ܀", ":ܩܵܠܹ̈ܐ ܕܪܘܼܚܵܐ ܡܬܲܪܓܸܿܡ ܦܘܼܡܹܗ ܥܲܡ ܫܲܬܿܝܼܩܵܐ", "ܘܩܵܢܹ̇ܝܢ ܚܲܝܠܵܐ ܠܡܸܬܲܠ ܚܲܝܹ̈ܐ ܠܲܡܠܝܼܠܘܼܬܼܵܐ ܀", ":ܠܸܥܙܵܐ ܚܲܕܼܬܼܵܐ ܨܵܝ̇ܬܿܝܼܢ ܚܲܪ̈ܫܹܐ ܡ̣ܢ ܡܲܠܵܠܹ̈ܐ", ":ܐܲܝܟ ܗܵܘ̇ ܠܸܥܙܵܐ ܕܫܸܡܥܲܬ̤ ܡܲܪܝܼܡ ܡ̣ܢ ܓܲܒܼܪܝܹܠ", ":ܘܒܲܪܬܼܵܐ ܛܵܒܼܬܼܵܐ ܡܲܦܸܠ ܐܵܦ ܗܘ̤ ܒܐܸܕܼܢܲܝ̈ ܐ̄ܢܵܫܵܐ", "ܐܲܝܟ ܗܵܘ̇ ܣܲܒܼܪܵܐ ܕܐܲܟܼܪܸܙ ܥܝܼܪܵܐ ܒܝܲܠܕܹܿܗ ܕܲܒܼܪܵܐ ܀", ":ܒܕܼܘܼܟܲܬܼ ܥܝܼܪܵܐ ܡܡܲܠܸܐ ܒܛܲܟܼܣܹܗ ܘܛܵܒܼ ܡ̣ܢ ܥܝܼܪܵܐ", "ܕܡܲܩܢܹܐ ܣܲܒܼܪܵܐ ܠܲܕܼܠܵܐ ܣܲܒܼܪܵܐ ܒܩܵܠ ܦܸܬܼܓܼܵܡܵܘ̈ܗܝ ܀", ":ܒܹܝܬܼ ܐܝܼܬܼܘܼܬܼܵܐ ܠܲܒܼܢܲܝ̈ܢܵܫܵܐ ܡܡܲܨܥ ܩܵܐܹ̇ܡ", "ܘܲܒܼܝܲܕܼ ܡܸܠܵܘ̈ܗܝ ܡܫܲܪܲܪ ܬܸܢܘܲܝ ܕܲܬܼܪܹܝܢ ܓܲܒܹ̈ܐ ܀", ":ܡܦܝܼܣ ܒܲܚܢܲܓܼܬܼܵܐ ܠܟܲܣܝܵܐ ܕܲܟܼܣܸܐ ܘܲܓܼܠܸܐ ܒܚܘܼܒܹܿܗ", "ܘܢܵܚܹ̇ܝܬܼ ܨܹܐܕܵܘܗܝ ܚܲܝܠܵܐ ܕܡܸܢܹܗ ܘܓܼܵܡܲ݁ܪ ܡܸܠܵܘ̈ܗܝ ܀", ":ܒܫܸܡ ܐܝܼܬܼܘܼܬܼܵܐ ܫܡܵܗܹ̈ܐ ܬܠܵܬܼܵܐ ܡܩܲܕܸܿܫ ܡܲܝ̈ܵܐ", "ܕܢܸܗܘܘܿܢ ܣܵܦ̇ܩܝܼܢ ܠܲܓܼܡܝܼܪܘܼܬܼܵܐ ܕܕܼܘܼܟܵܝ ܛܲܡ̈ܐܹܐ ܀", ":ܛܲܡܐܝܼܬܼ ܐ̄ܢܵܫܵܐ ܡܕܲܟܸܿܐ ܒܡܲܝ̈ܵܐ ܠܵܐ ܗ̄ܘ̣ܵܐ ܒܡܲܝ̈ܵܐ", "ܐܸܠܵܐ ܒܚܲܝܠܵܐ ܕܫܸܡ ܐܝܼܬܼܘܼܬܼܵܐ ܕܡܲܓܸܿܢ ܬܲܡ̇ܢ ܀", ":ܚܹܝܠ ܐܝܼܬܼܘܼܬܼܵܐ ܫܵܪܹܐ ܒܡܲܝܵ̈ܐ ܡܸܬܼܚܲܙܝܵܢܹ̈ܐ", "ܘܲܒܼܚܹܝܠ ܚܲܝܠܹܗ ܡܫܲܗܹܝܢ ܬܘܼܩܦܵܐ ܕܒܼܝܼܫܵܐ ܘܡ̇ܘܬܵܐ ܀", ":ܒܝܼܫܵܐ ܘܡ̇ܘܬܵܐ ܡܸܬܼܒܲܛܠܝܼܢ ܒܵܗ̇ ܒܡܲܥܡܘܿܕܼܝܼܬܼܵܐ", "ܘܢܘܼܚܵܡ ܦܲܓܼܪܵܐ ܘܦܘܼܪܩܵܢ ܢܲܦܫܵܐ ܡܸܬܼܟܲܪܙܝܼܢ ܒܵܗ̇ ܀", ":ܐܲܝܟ ܕܲܒܼܩܲܒܼܪܵܐ ܡܸܬܼܩܲܒܼܪܝܼܢ ܒܵܗ̇ ܦܲܓܼܪܵܐ ܘܢܲܦܫܵܐ", "ܘܡܵܝ̇ܬܿܝܼܢ ܘܚܵܐܹ̇ܝܢ ܒܐ̄̈ܪܵܙ ܢܘܼܚܡܵܐ ܕܗܵܘܹ̇ܐ ܒܚܲܪܬܼܵܐ ܀", ":ܛܲܟܼܣܵܐ ܕܩܲܒܼܪܵܐ ܡܡܲܠܝܵܐ ܠܐ̄ܢܵܫܵܐ ܐ̄ܪܵܙܵܢܵܐܝܼܬܼ", "ܘܩܵܠ ܟܵܗܢܘܼܬܼܵܐ ܐܲܝܟ ܩܵܠ ܩܲܪܢܵܐ ܕܲܒܼܫܘܼܠܵܡܵܐ ܀", ":ܒܩܲܒܼܪܵܐ ܕܡܲܝܵ̈ܐ ܩܵܒܲ݁ܪ ܟܵܗܢܵܐ ܠܟܼܠܹܗ ܐ̄ܢܵܫܵܐ", "ܘܲܡܢܲܚܸܡ ܠܹܗ ܒܚܹܝܠ ܚܲܝܘܼܬܼܵܐ ܟܲܟܼܣܸܐ ܒܡܸܠܵܘ̈ܗܝ ܀", ":ܒܲܬܼܪܵܥ ܩܲܒܼܪܵܐ ܕܡܲܥܡܘܿܕܼܝܼܬܼܵܐ ܡܙܲܝܲܢ ܩܵܐܹ̇ܡ", "ܘܓܼܵܡܲ݁ܪ ܬܲܡܵܢ ܐ̄ܪܵܙܵܐ ܕܡܵܘܬܵܐ ܘܲܕܼܢܘܼܚܵܡܵܐ ܀", "ܒܩܵܠܵܐ ܓܼܠܝܵܐ ܡܲܟܼܪܸܙ ܚܲܝܠܵܐ ܕܐܲܝܕܼܵܐ ܕܣܵܥܲ݁ܪ:", "ܕܐܲܝܟܲܢ ܡ̇ܐܹ̇ܬܼ ܐ̄ܢܵܫܵܐ ܒܡܲܝ̈ܵܐ ܘܗܵܦܹ̄ܝܟ ܚܲܝܹ̇ܐ ܀", ":ܡܸܓܼܠܵܐ ܓܵܠܹ̇ܐ ܘܲܡܚܵܘܸܐ ܠܹܗ ܠܐܲܝܢܵܐ ܕܥܵܡܹ̇ܕܼ", "ܕܲܒܼܫܸܡ ܡܲܢ̣ܘܼ ܡ̇ܐܹ̇ܬܼ ܘܚܵܝܹ̇ܐ ܩܲܠܝܼܠܵܐܝܼܬܼ ܀", ":ܫܸܡ ܐܝܼܬܼܘܼܬܼܵܐ ܡܲܕܼܟܲܪ ܘܐܵܡܲ݁ܪ ܬܠܵܬܼ ܙܲܒܼ̈ܢܵܬܼܵܐ", "ܐܲܒܼܵܐ ܘܲܒܼܪܵܐ ܘܪܘܼܚܵܐ ܕܩܘܼܕܼܫܵܐ ܚܕܼܵܐ ܫܲܘܝܘܼܬܼܵܐ ܀", ":ܫܡܵܗܹ̈ܐ ܬܵܢܹ̇ܐ ܩܵܠܵܐ ܓܲܠܝܵܐ ܘܐܵܡܲ݁ܪ ܗܵܟܲܢ", "ܕܲܦܠܵܢ ܥܵܡܹ̇ܕ ܒܲܫܡܵܐ ܕܐܲܒܼܵܐ ܘܲܒܼܪܵܐ ܘܪܘܼܚܵܐ ܀", ":ܠܵܐ ܕܹܝܢ ܐܲܡܲ݁ܪ ܕܐ̄ܢܵܐ ܡܲܥܡܸܕܼ ܐ̄ܢܵܐ ܐܸܠܵܐ ܕܥܵܡܹ̇ܕܼ", "ܕܠܵܘ ܗܘ̤ ܡܲܥܡܸܕܼ ܐܸܝܠܵܐ ܕܣܝܼܡ ܒܲܫܡܵܗܹ̈ܐ ܀", ":ܫܡܵܗܹ̈ܐ ܝܵܗ̇ܒܿܝܼܢ ܫܘܼܒܼܩܵܢ ܥܵܘ̣ܠܵܐ ܠܵܘ ܒܲܪܢܵܫܵܐ", "ܘܗܸܢܘ̣ܿܢ ܙܵܪܥܝܼܢ ܚܲܝܹ̈ܐ ܚܲܕܼ̈ܬܹܐ ܒܡܵܝܘܿܬܼܘܼܬܼܵܐ ܀", ":ܒܫܸܡܗܘܿܢ ܥܵܡܹ̇ܕܼ ܐܲܝܢܵܐ ܕܥܵܡܹ̇ܕܼ ܐܲܝܟ ܕܲܒܼܩܲܒܼܪܵܐ", "ܘܗܸܢܘ̣ܿܢ ܩܵܪܹܝܢ ܘܲܡܩܝܼܡܝܼܢ ܠܹܗ ܡ̣ܢ ܡܝܼܬܼܘܼܬܹܗ ܀", ":ܬܠܵܬܼ ܙܲܒܼ̈ܢܵܬܼܵܐ ܡܲܪܟܸܿܢ ܪܹܫܹܗ ܒܲܫܡܵܗܲܝ̈ܗܘܿܢ", "ܕܢܹܐܠܲܦ ܛܲܟܼܣܵܐ ܕܟܲܕܼ ܐܸܢܘܿܢ ܬܠܵܬܼܵܐ ܐܸܢܘܿܢ ܀", ":ܒܐ̄ܪܵܙ ܦܵܪܘܿܩܲܢ ܗܵܘܹ̇ܐ ܥܘܼܒܵܐ ܕܡܲܥܡܘܿܕܝܼܬܼܵܐ", "ܒܗܵܘ̇ ܐܸܣܟܹܿܝܡܵܐ ܕܝܵܘܡܹ̈ܐ ܬܠܵܬܼܵܐ ܕܲܒܼܓܼܵܘ ܩܲܒܼܪܵܐ ܀", ":ܬܠܵܬܼܵܐ ܝܵܘ̈ܡܝܼܢ ܗܘ̤ܵܐ ܦܵܪܘܿܩܲܢ ܒܹܝܬܼ ܥܲܢܝܼ̈ܕܹܐ", "ܐܵܦ ܥܵܡ̇ܘܿܕܼܵܐ ܬܠܵܬܼ ܙܲܒܼ̈ܢܵܬܼܵܐ ܬܠܵܬܼܵܐ ܝܵܘ̈ܡܝܼܢ ܀", ":ܡܡܵܬܼ ܗ̄ܘ̣ ܡ̇ܐܹ̇ܬܼ ܒܐ̄ܪܵܙ ܗܵܘ̇ ܡ̇ܘܬܵܐ ܕܡܝܼܬܼ ܡܲܚܸܐ ܟܠ", "ܘܡܸܚܵܐ ܚܵܝܹ̇ܐ ܒܐܸܣܟܹܿܝܡ ܚܲܝܹ̈ܐ ܕܠܵܐ ܫܘܼܠܵܡܵܐ ܀", ":ܚܛܝܼܬܼܵܐ ܘܡ̇ܘܬܵܐ ܫܵܠܲ݁ܚ ܫܵܕܹ̇ܐ ܒܡܲܥܡܘܿܕܝܼܬܼܵܐ", "ܒܐܸܣܟܹܿܝܡ ܢܲܚ̈ܬܹܿܐ ܕܐܲܪܦܝܼ ܡ̇ܪܲܢ ܒܩܲܒܼܪܵܐ ܘܲܢܦܲܩ̣ ܀", ":ܒܲܕܼܡܘܼܬܼ ܥܘܸܠܵܐ ܡ̣ܢ ܓܵܘ ܟܲܪܣܵܐ ܡܕܼܝܼܩ ܡ̣ܢ ܡܲܝܵ̈ܐ", "ܘܲܚܠܵܦ ܢܲܚ̈ܬܹܿܐ ܡܩܲܒܸܿܠ ܗܵܟܢܵܐ ܘܲܡܥܲܦܸܩ ܠܹܗ ܀", ":ܠܥܘܸܠܵܐ ܕܵܡܹ̇ܐ ܟܲܕܼ ܡܸܬܼܥܲܠܸܐ ܡ̣ܢ ܓܵܘ ܡܲܝ̈ܵܐ", "ܘܐܲܝܟ ܕܲܠܥܘܸܠܵܐ ܡܥܲܦܸܩ ܟܠܢܵܫ ܠܹܗ ܀", ":ܓܠܵܦ ܥܲܙܪܘܼܪܹ̈ܐ ܡܲܪܡܹܝܢ ܢܲܚ̈ܬܹܿܐ ܥܲܠ ܗܲܕܵܡܵܘ̈ܗܝ", "ܘܲܡܨܲܒܿܬܼܝܼܢ ܠܹܗ ܐܲܝܟ ܕܲܠܚܲܬܼܢܵܐ ܒܝܘܿܡ ܡܸܫܬܿܘܼܬܼܵܐ ܀", ":ܙܢܲܝ̈ ܡܸܫܬܿܘܼܬܼܵܐ ܡܡܲܠܸܐ ܐܵܦ ܗܘ̤ ܒܡܲܥܡܘܿܕܼܝܼܬܼܵܐ", "ܘܲܒܼܬܲܨܒܿܝܼܬܹܗ ܨܵܐܲܪ ܫܘܼܒܼܚܵܐ ܕܲܡܛܲܝܲܒܼ ܠܹܗ ܀", ":ܒܦܲܐܝܘܼܬܼ ܢܲܚܬܵܘ̈ܗܝ ܥܲܠ ܦܲܐܝܘܼܬܼܵܐ ܕܲܠܗܲܠ ܡܲܟܼܪܸܙ", "ܗܵܪܟܵܐ ܐ̄ܪܵܙܵܐ ܘܬܲܡܵܢ ܩܘܼܫܬܵܐ ܕܠܵܐ ܡܸܬܿܕܼܿܓܲܠ ܀", ":ܠܡܲܠܟܿܘܼܬܼ ܪܵܘܡ̇ܐ ܕܠܵܐ ܡܸܫܬܲܪܝܵܐ ܡܙܲܡܲܢ ܘܲܩܪܸܐ", "ܘܲܕܫܲܪܝܼܪܵܐ ܡܩܲܕܸܿܡ ܨܵܐܲܪ ܐ̄ܪܵܙ ܒܘܼܕܵܩܵܗ̇ ܀", ":ܒܐ̄ܪܵܙ ܗܵܘ̇ ܫܘܼܒܼܚܵܐ ܕܠܵܐ ܡܸܬܼܚܲܒܲܠ ܠܵܒܹ̇ܫ ܢܲܚ̈ܬܹܿܐ", "ܕܢܸܗܘܸܐ ܡܕܲܡܸܐ ܐ̄ܪܵܙܵܢܵܐܝܼܬܼ ܒܲܥܬܼܝܼ̈ܕܼܵܬܼܵܐ ܀", ":ܒܐ̄ܪܵܙܵܐ ܡ̇ܐܹ̇ܬܼ ܐܵܦ ܡܸܬܼܢܲܚܲܡ ܐܵܦ ܡܸܨܛܲܒܲܬܼ", "ܘܐ̄ܪܵܙܵܢܵܐܝܼܬܼ ܡܕܲܡܸܐ ܒܚܲܝܹ̈ܐ ܠܵܐ ܡ̇ܝܘܿܬܹ̈ܐ ܀", ":ܐ̄ܪܵܙܵܐ ܗ̄ܘ̣ ܝܲܠܕܹܿܗ ܕܗܵܘ̇ ܡ̇ܘܠܵܕܵܐ ܕܗܵܘܹ̇ܐ ܒܚܲܪܬܵܐ", "ܘܕܘܼܒܵܪ ܚܲܝܵܘ̈ܗܝ ܕܗܵܘ̇ ܗܘܼܦܵܟܼܵܐ ܕܡܲܠܟܿܘܼܬܼ ܪܵܘܡ̇ܐ ܀", ":ܒܐܘܼܪܚܵܐ ܕܚܲܝܹ̈ܐ ܪ̈ܘܼܚܵܢܝܹܐ ܡܫܲܪܸܐ ܕܢܸܪܕܸܿܐ", "ܘܐܲܝܟ ܪ̈ܘܼܚܵܢܹܐ ܚܵܝܹ̇ܐ ܒܐܘܼܟܼܠܵܐ ܪܘܼܚܵܢܵܝܵܐ ܀", ":ܪܘܼܚܵܢܵܐܝܼܬܼ ܗܵܘܹ̇ܐ ܝܲܠܕܹܿܗ ܐ̄ܪܵܙܵܢܵܝܵܐ", "ܘܠܲܦܘܼܬܼ ܝܲܠܕܹܿܗ ܐܵܦ ܬܘܼܪܣܵܝܵܐ ܕܲܡܛܲܝܲܒܼ ܠܹܗ ܀", ":ܚܲܕܬܼܵܐ ܗ̄ܘ̣ ܝܲܠܕܹܿܗ ܘܢܘܼܟܼܪܵܝ ܣܲܓܿܝܼ ܠܐܲܪ̈ܥܵܢܵܝܹܐ", "ܘܠܲܝܬܿ ܡܲܬܼܩܵܠܵܐ ܠܪܲܒܿܘܼܬܼ ܐܘܼܟܼܠܵܐ ܕܡܸܬܿܬܲܪܣܸܐ ܒܹܗ ܀", ":ܒܲܕܼܡܘܼܬܼ ܚܲܠܒܼܵܐ ܝܵܢܹ̇ܩ ܐ̄̈ܪ̈ܵܙܹܐ ܐܲܠܵܗܵܝܹ̈ܐ", "ܘܲܡܕܲܪܓܼܝܼܢ ܠܹܗ ܐܲܝܟ ܝܲܠܘܼܕܵܐ ܠܘܵܬܼ ܕܲܥܬܼܝܼ̈ܕܼܵܢ ܀", ":ܐܸܡ̇ܐ ܕܪܘܼܚܵܐ ܡܛܲܝܼܒܼܵܐ ܠܚܲܝܵܘ̈ܗܝ ܚܲܠܒܼܵܐ ܕܪܘܼܚܵܐ", "ܘܲܚܠܵܦ ܬܕܲܝܵ̈ܐ ܣܵܝ̇ܡܵܐ ܒܦܘܼܡܹܗ ܦܲܓܼܪܵܐ ܘܲܕܡ̇ܐ ܀", ":ܒܦܲܓܼܪܵܐ ܘܲܕܡ̇ܐ ܡܲܚܝܵܐ ܥܹܕܿܬܵܐ ܠܲܒܼܢܲܝ̈ ܟܲܪܣܵܗ̇", "ܘܲܡܥܲܗܕܼܵܐ ܠܗܘܿܢ ܚܘܼܒܵܐ ܪܲܒܵܐ ܕܲܡܟܼܝܼܪܘܼܬܼܵܗ̇ ܀", ":ܡܟܼܝܼܪܵܗ̇ ܝܲܗ̣̄ܒܼ ܠܵܗ̇ ܦܲܓܼܪܹܗ ܘܲܕܼܡܹܗ ܪܲܗܒܼܘܿܢ ܚܲܝܹ̈ܐ", "ܕܬܸܩܢܸܐ ܚܲܝܠܵܐ ܠܡܸܬܲܠ ܚܲܝܹ̈ܐ ܡ̣ܢ ܚܲܝܘܼܬܼܵܗ̇ ܀", ":ܗܘ̤ ܒܲܕܸܿܩ ܠܵܗ̇ ܕܒܼܐܘܼܟܼܠܵܐ ܕܦܲܓܼܪܹܗ ܡܲܚܸܐ ܠܝܲܠܕܲܝ̈ܗ̇", "ܒܝܲܕܼ ܦܸܵܠ̈ܐܵܬܼܵܐ ܕܩܲܕܼܿܡ ܪܲܟܹܒܼ ܐ̈ܪܵܙܵܢܵܐܝܼܬܼ ܀", ":ܬܵܘܪܵܐ ܕܦܸܛܡܵܐ ܟܲܢܹܝܗ ܠܕܼܒܼܚܵܐ ܕܦܲܓܼܪܵܢܘܼܬܹܗ", "ܘܩܲܕܸܿܡ ܕܲܒܼܚܹܗ ܒܝܲܕܼ ܦܘܼܢܵܝܵܐ ܕܚܲܕܼ ܡ̣ܢ ܝܲܠܕܹܿܝ̈ܗ̇ ܀", ":ܒܝܲܠܕܹܿܝܹ̈ܗ̇ ܫܸܠܡܲܬ̤ ܗܵܝ̇ ܕܲܟܼܝܼܒܼܵܐ ܒܫܲܪܒܹܿܗ ܕܛܵܥ̇ܝܵܐ", "ܕܲܢܦܲܩ̣ ܚܘܼܒܹܿܗ ܘܩܲܒܸܿܠ ܐܸܢܘܿܢ ܒܡܲܥܡܘܿܕܝܼܬܼܵܐ ܀", ":ܒܚܘܼܒܵܐ ܘܪ̈ܲܚܡܹܐ ܢܦܲܩ̣ ܠܘܼܩܒܲܠܗܘܿܢ ܘܩܲܒܸܿܠ ܐܸܢܘܿܢ", "ܘܥܲܦܸܩ ܐܸܢܘܿܢ ܐܲܝܟ ܕܲܠܡܝܼܬܹ̈ܐ ܕܲܦܢ̣ܵܘ ܘܲܚ̣ܝܵܘ ܀", ":ܚܹܝܠ ܦܸܠ̈ܐܵܬܹܗ ܦܲܫܸܩ ܘܲܓܼܠܵܐ ܩܕܼܵܡ ܥܲܝܢܲܝ̈ܗܘܿܢ", "ܘܚܲܕܿܝܼ ܐܸܢܘܿܢ ܒܐܘܼܟܼܠܵܐ ܘܫܸܩܝܵܐ ܪܘܼܚܵܢܵܝܵܐ ܀", ":ܝܲܗ̣̄ܒܼ ܪܲܗܒܼܘܿܢܵܐ ܥܙܲܩܬܼܵܐ ܕܐܸܡ݂ܲܪ ܚܲܝܠܵ ܕܪܘܼܚܵܐ", "ܘܐܲܠܒܸܿܫ ܐܸܢܘܿܢ ܐܸܣܛܲܠ ܫܘܼܒܼܚܵܐ ܕܡܲܥܡܘܿܕܼܝܼܬܼܵܐ ܀", ":ܕܒܲܚ̣ ܠܲܩܢܘܿܡܹܗ ܕܲܡܦܲܛܲܩ ܗ̄ܘ̣ܵܐ ܪܘܚܵܢܵܐܝܼܬܼ", "ܘܐܵܘܟܸܿܠ ܐܸܢܘܿܢ ܐܘܼܟܼܠܵܐ ܕܲܟܼܣܹܝܢ ܚܲܝܹ̈ܐ ܒܐܘܼܟܠܹܗ ܀", ":ܐܲܣܐܸܢ ܐܸܢܘܿܢ ܪܲܗܛܵܐ ܛܵܒܼܵܐ ܕܕܸܘܼܒܵܪ ܚܲܝܹ̈ܐ", "ܕܠܵܐ ܢܸܬܿܬܲܩܠܘܼܢ ܒܲܫܒܼܝܼܠ ܙܹܐܦܵܐ ܕܡ̇ܝܘܿܬܼܘܼܬܼܵܐ ܀", ":ܙܲܡܸܢ ܘܲܩ̣ܪܵܐ ܠܲܫܡܲܝܵܢܹ̈ܐ ܒܝܘܿܡ ܚܘܼܕܵܬܼܗܘܿܢ", "ܘܐܲܦܨܲܚ ܐܸܢܘܿܢ ܕܲܟܼܡܝܼܪܝܼܢ ܗ̄ܘ̣ܵܐ ܥܲܠ ܚܵܘܒܲܝ̈ܗܘܿܢ ܀", ":ܟܲܪܣܵܐ ܕܡܲܝܵ̈ܐ ܝܸܠܕܲܬ̤ ܐܸܢܘܿܢ ܪܘܼܚܵܢܵܐܝܼܬܼ", "ܘܚܹܝܠ ܛܲܝܒܿܘܼܬܹܗ ܫܲܡܠܝܼ ܘܲܓܼܡܲܪ ܣܘܼܢܩܵܢܲܝ̈ܗܘܿܢ ܀", ":ܥܝܼܪܹ̈ܐ ܘܐ̄ܢܵܫܵܐ ܚܕܝܼܘ ܐܵܦ ܚܵ̇ܕܹܝܢ ܒܲܬܼܝܵܒܼܘܼܬܼܗܘܿܢ", "ܕܲܢܩܸܦܘ ܡܸܠܹ̈ܐ ܕܲܒܼܦܵܠ̈ܐܵܬܼܵܐ ܠܘܵܬܼ ܣܘܼܥܪ݁ܵܢܹܐ ܀", ":ܫܡܲܝܵܐ ܘܐܲܪܥܵܐ ܦܨܝܼܚܝܼܢ ܕܲܦܢ̣ܵܘ ܠܵܘܬܼ ܐܲܒܼܗܘܿܢ", "ܘܐܸܚܲܕܼܘ ܢܘܼܡܹܐ ܕܡܲܪ̈ܵܗܵܛܲܝܗܘܿܢ ܕܲܒܼܙܝܼܙܝܼܢ ܗ̄ܘ̣ܵܐ ܀", ":ܫܹܐܕܹ̈ܐ ܒܲܙܘܼܗ̇ ܠܝܵܪܬܿܘܼܬܼ ܐ̄ܢܵܫܵܐ ܥܵܘ̇ܠܵܐܝܼܬܼ", "ܘܩܵܡ̣ ܚܲܕܼ ܐ̄ܢܵܫܵܐ ܘܐܸܡ݂ܲܪ ܕܝܼܢܵܐ ܘܦܲܪܣܝܼ ܐܸܢܘܿܢ ܀", ":ܕܝܼܢܵܐ ܟܹܐܢܵܐ ܐܸܡ݂ܲܪ ܥܲܡܗܘܿܢ ܕܢܲܟܿܘܼܠܬܼܵܢܹ̈ܐ", "ܘܐܲܥܕܿܝܼ ܡܸܢܗܘܿܢ ܒܸܙܬܼܵܐ ܕܚܲܛ݂ܲܦ ܡ̣ܢ ܒܹܝܬܼ ܐܲܒܼܘܼܗܝ ܀", ":ܒܐܵܕܼܵܡ ܐܲܛܥܝܼ ܛܵܥ̇ܝܵܐ ܕܙܵܪܲܥ ܛܘܼܥܝܲܝ ܒܵܥܠܡܵܐ", "ܘܛܲܢ ܒܲܪ ܐܵܕܼܵܡ ܘܲܬܼܒܲܥ ܨܲܥܪܵܐ ܕܟܼܠܹܗ ܓܸܢܣܹܗ ܀", ":ܛܢܵܢܵܐ ܪܲܒܵܐ ܠܒܸܫ̣ ܚܲܡܝܼܡܵܐ ܚܠܵܦ ܐܲܒܼܵܗܘ̈ܗܝ", "ܘܩܲܒܸܿܠ ܕܢܡܘܼܬܼ ܘܠܵܐ ܕܢܸܬܼܟܲܢܘܿܢ ܥܲܒܼ̈ܕܹܿܐ ܕܒܼܝܼܫܹ̈ܐ ܀", ":ܐܲܝܟ ܐܲܬܼܠܹܝܛܵܐ ܢܚܸܬܼ ܠܐܵܓܼܘܿܢܵܐ ܕܲܚܠܵܦ ܥܲܡܹܗ", "ܘܐܸܚܲܕܼ ܕܲܪܵܐ ܥܲܡ ܣܵܛܵܢܵܐ ܘܚ݂ܲܣܢܹܗ ܘܲܙܟܼܵܝ̣ܗܝ ܀", ":ܒܪܹܫ ܓܵܓܼܘܼܠܬܵܐ ܐܲܩܪܸܒܼ ܥܲܡܹܗ ܕܩܵܛܹ̇ܠ ܐ̄ܢܵܫܵܐ", "ܘܥܲܒܼܕܹܿܗ ܓܘܼܚܟܵܐ ܠܥܹܝܢ ܡܲܠܲܐܟܹ̈ܐ ܘܲܒܼܢܲܝ̈ܢܵܫܵܐ ܀", ":ܒܢܲܝܙܟܼܵܐ ܕܩܲܝܣܵܐ ܣܲܚܦܹܗ ܘܫܲܕܼܵܝܗܝ ܡ̣ܢ ܬܘܼܟܼܠܵܢܹܗ", "ܒܗܵܘ̇ ܡܼܢ ܕܣܵܒܲ̇ܪ ܕܥܵܐܹ̇ܠ ܡ̇ܘܬܵܐ ܒܠ݂ܲܥ ܘܐܸܬܼܒܲܣܒܲܣ ܀", ":ܒܡܵܘܬܼܵܐ ܕܐ̄ܢܵܫܵܐ ܡܸܫܬܲܒܼܗܲܪ ܗ̄ܘ̣ܵܐ ܚܬܼܝܼܪ ܪܸܥܝܵܢܵܐ", "ܘܲܒܼܝܲܕܼ ܡ̇ܘܬܵܐ ܕܚܲܕܼ ܒܲܪܢܵܫܵܐ ܒܛܸܠ ܫܘܼܒܼܗܵܪܹܗ ܀", ":ܚܲܕܼ ܒܲܪܢܵܫܵܐ ܡ̣ܝܼܬܼ ܒܲܙܩܝܼܦܵܐ ܚܠܵܦ ܡ̇ܝܘܿܬܹ̈ܐ", "ܘܐܲܠܸܦ ܐܸܢܘܿܢ ܕܢܸܪܕܿܘܿܢ ܒܐܘܼܪܚܵܐ ܕܡ̇ܘܬܹܿܗ ܘܚܲܝܵܘ̈ܗܝ ܀", ":ܡ̇ܘܬܹܿܗ ܘܚܲܝܵܘ̈ܗܝ ܨܵܝ̇ܪܝܼܢ ܐ̄ܢܵܫܵܐ ܒܡܲܥܡܘܿܕܼܝܼܬܼܵܐ", "ܘܡ̇ܐ ܕܡܝܼܬܼܘ ܥܲܡܹܗ ܩܵܡ̣ܘ ܘܐܸܬܼܢܲܚܲܡܘ ܐ̄ܪܵܙܵܢܵܐܝܼܬܼ ܀", "ܒܐܘܼܪܚܵܐ ܚܕܲܬܵܐ ܕܚܵܝܑܬܼ ܡܝܼܐܬܹ̈ܐ ܪܵܕܹܝܢ ܥܲܡܹܗ:", "ܘܲܒܼܕܼܘܼܒܵܪܹ̈ܐ ܕܲܫܡܲܝܵܢܹ̈ܐ ܡܕܲܡܹܝܢ ܒܐܲܪܥܵܐ ܀", ":ܒܐܘܼܟܼܠܵܐ ܕܦܲܓܼܪܹܗ ܛܵܪܕܿܝܼܢ ܡܵܘܬܵܐ ܡ̣ܢ ܦܲܓܼܪ̈ܲܝܗܘܿܢ", "ܘܒܲܕܡܹܗ ܚܲܝܵܐ ܡܲܫܩܝܼܢ ܚܲܝܹ̈ܐ ܠܪܸ̈ܥܝܵܢܲܝܗܘܿܢ ܀", ":ܠܦܲܓܼܪܵܐ ܘܢܲܦܫܵܐ ܡܬܲܪܣܹܝܢ ܒܐܘܼܟܼܠܵܐ ܕܦܲܓܼܪܹܗ ܘܲܕܼܡܹܗ", "ܘܲܠܣܵܛܵܢܵܐ ܘܡ̇ܘܬܵܐ ܙܵܟܹ̇ܝܢ ܒܚܹܝܠ ܡ̇ܘܗܲܒܼܬܹܗ ܀", ":ܒܚܹܝܠ ܡܵܘܗܲܒܼܬܹܗ ܣܚ̣ܵܘ ܘܐܸܬܼܩܲܕܲܫܘ ܡ̣ܢ ܚܵܘܒܲܝ̈ܗܘܿܢ", "ܘܲܩ̣ܢܵܘ ܚܲܝܠܵܐ ܠܡܸܬܼܟܲܬܵܫܘܼ ܠܘܼܩܒܲܠ ܚܲܫܹ̈ܐ ܀", ":ܚܲܝܠܵܐ ܟܲܣܝܵܐ ܠܒܸܫ̣ܘ ܡ̣ܢ ܡܲܝ̈ܵܐ ܠܒܼܝܼܫܲܝ̈ ܚܲܫܹ̈ܐ", "ܘܫܲܪܝܼܘ ܡܲܩܠܹܝܢ ܠܲܡܕܼܵܫ ܚܲܝܠܹܗ ܕܲܒܼܥܸܠܕܲܪܵܐ ܀", ":ܐܲܝܟ ܐܲܬܼܠܹܝܛܹ̈ܐ ܣܠܸܩ̣ܘ ܡ̣ܢ ܘܲܙܢܵܐ ܕܡܲܥܡܘܿܕܼܝܼܬܼܵܐ", "ܘܩܲܒܸܿܠܘ ܐܸܢܘܿܢ ܥܝܼܪܹ݁ܐ ܘܐ̄ܢܵܫܵܐ ܚܘܼܒܵܢܵܐܝܼܬܼ ܀", ":ܩܵܠ ܙܵܟܼܘܼܬܼܗܘܿܢ ܩ̣ܥܵܘ ܐܲܪ̈ܥܵܢܹܐ ܘܲܫܡܲܝܵܢܹ̈ܐ", "ܘܫܲܡ݂ܲܥܘ ܫܹܐܕܹ̈ܐ ܘܙܵܥ̣ܘ ܘܐܸܬܼܒܲܠܗܝܼܘ ܒܩܵܠܵܐ ܚܲܕܼܬܼܵܐ ܀", ":ܟܠܝܼܠܹ̈ܐ ܓܕܲܠܘ ܠܗܘܿܢ ܪܵܘܡ̇ܐ ܘܥܘܼܡܩܵܐ ܒܐܝܼܕܼܵܐ ܕܐ̄ܢܵܫܵܐ", "ܕܲܚܙ̣ܵܘ ܕܲܙܟܼܵܘ ܩܪܵܒܼܵܐ ܪܲܒܵܐ ܥܲܡ ܚܲܣܝܼܢܵܐ ܀", ":ܕܵܫܢܹ̈ܐ ܕܪܵܡܝܼܢ ܡ̣ܢ ܥܲܡܠܲܝ̈ܗܘܿܢ ܢܣ݂ܲܒܼܘ ܡ̣ܢ ܡܲܠܟܵܐ", "ܘܲܫܒܼܝܼܚܵܐܝܼܬܼ ܝܲܩܲܪ ܐܸܢܘܿܢ ܠܥܸܠ ܡ̣ܢ ܚܲܝܠܵܐ ܀", ":ܒܓܼܵܘ ܦܵܠܵܛܝܼܢ ܕܲܣܬܼܝܼܪ̈ܵܬܹܗ ܐܲܣܡܸܟ ܐܸܢܘܿܢ", "ܘܦܬܿܘܿܪ ܚܲܝܹ̈ܐ ܠܵܐ ܡ̇ܝܘܿܬܹ̈ܐ ܣܵܡ̣ ܩܘܼܕܼܡܲܝܗܘܿܢ ܀", ":ܓܢܘܿܢܵܐ ܦܲܐܝܵܐ ܬܲܩܸܢ ܒܐܲܪܥܵܐ ܒܐ̄ܙܵܪ ܗܵܘ̇ ܕܲܠܥܸܠ", "ܕܢܸܬܼܒܿܣܡܘܼܢ ܒܹܗ ܐ̄ܪܵܙܵܢܵܐܝܼܬܼ ܥܲܕܼ ܫܘܼܠܵܡܵܐ ܀", ":ܩܘܼܕܼܫܵܐ ܒܢ̣ܵܐ ܠܹܗ ܕܲܢܩܲܕܿܫܝܼܢ ܒܹܗ ܠܲܫܡܵܐ ܕܩܘܼܕܼܫܹܗ", "ܥܲܕܼ ܡܸܬܼܥܵܠܹܝܢ ܠܲܩܕܼܘܿܫ ܕܲܟܣܸܐ ܒܪܵܘܡܵܐ ܀", ":ܟܵܗܢܹ̈ܐ ܓܒܼ݂ܵܐ ܠܹܗ ܕܲܢܫܲܡܫܘܼܢ ܒܹܗ ܩܲܕܿܝܼܫܵܐܝܼܬܼ", "ܘܲܚܠܵܦ ܕܸܒܼܚܹ̈ܐ ܢܩܲܪܒܼܘܼܢ ܕܸܒܼܚܵܐ ܕܐ̄ܪܵܙܵܐ ܕܲܒܼܪܹܗ ܀", ":ܐ̄ܪܵܙܵܐ ܕܲܒܼܪܹܗ ܡܩܲܪܒܼܝܼܢ ܟܠܢܵܫ ܩܕܼܵܡ ܨܸܒܼܝܵܢܹܗ", "ܘܲܡܚܲܣܹܝܢ ܒܹܗ ܥܵܘ̣ܠܵܐ ܕܐ̄ܢܵܫܵܐ ܕܩܵܪܹ̇ܝܢ ܒܲܫܡܹܗ ܀", ":ܟܸܣܦܵܐ ܕܡܸܠܬܹܗ ܣܵܡ̣ ܒܐܝܼܕܲܝ̈ܗܘܿܢ ܒܝܲܕܼ ܥܸܠ̈ܠܵܬܼܵܐ", "ܕܢܸܬܿܬܲܓܲܪܘܼܢ ܒܹܗ ܩܸܢܝܵܢ ܚܲܝܹ̈ܐ ܪ̈ܘܼܚܵܢܵܝܹܐ ܀", ":ܐܲܝܟ ܕܲܒܼܟܼܘܼܪܵܐ ܢܵܣ̇ܟܿܝܼܢ ܐ̄ܢܵܫܵܐ ܠܲܒܼܢܲܝ̈ܢܵܫܵܐ", "ܘܡ̇ܪܩܝܼܢ ܡܸܢܗܘܿܢ ܫܘܼܚܬܵܐ ܣܢܝܼܬܼܵܐ ܕܥܵܘ̣ܠܵܐ ܣܲܢܝܵܐ ܀", ":ܓܵܘܢܵܐ ܦܲܐܝܵܐ ܩܵܢܹ̇ܝܢ ܡ̣ܢ ܫܹܠܝ ܡ̣ܢ ܓܵܘ ܡܲܝܵ̈ܐ", "ܘܛܵܒܼ ܡ̣ܢ ܫܸܡܫܵܐ ܕܵܠܹ̇ܩ ܢܘܼܗܪܵܐ ܕܪ̈ܥܝܵܢܲܝܗܘܿܢ ܀", ":ܨܡܚܹ̈ܐ ܕܢܘܼܗܪܵܐ ܗܵܘܹܝܢ ܒܐܲܪܥܵܐ ܒܢܘܼܗܪܵܐ ܕܲܒܼܗܘܿܢ", "ܘܢܵܗܲܪ ܥܵܠܡܵܐ ܒܕܸܠܩܹ̈ܐ ܦܐܲܝ̈ܵܐ ܕܕܘܼܒܵܪ̈ܲܝܗܘܿܢ ܀", ":ܪܘܼܚܵܐ ܝܵܢܩ̇ܝܼܢ ܒܵܬܲܪ ܝܲܠܕܵܐ ܕܡܲܥܡܘܿܕܼܝܼܬܼܵܐ", "ܘܲܠܦܘܼܬܼ ܝܲܠܕܵܐ ܐܵܦ ܬܘܼܪܣܵܝܵܐ ܕܪܵܡ ܘܲܡܥܲܠܲܝ ܀", ":ܐܲܝܟ ܦܲܪ̈ܘܼܓܹܐ ܡܪܝܼܡܝܼܢ ܓܸܦܹ̈ܐ ܕܕܘܼܒܵܪ̈ܲܝܗܘܿܢ", "ܘܥܵܐ̇ܠܝܼܢ ܢܵܚ̇ܝܼܢ ܒܩܸܢܵܐ ܦܐܝܼܬܼܵܐ ܕܥܹܕܲܬܼ ܩܘܼܕܫܵܐ ܀", ":ܒܲܕܼܡܘܼܬܼ ܢܸܫܪܵܐ ܡܪܲܚܸܦ ܟܵܗܢܵܐ ܥܲܠ ܐܲܦܲܝ̈ܗܘܿܢ", "ܘܡܲܬܼܩܸܢ ܐܘܼܟܼܠܵܐ ܕܲܓܼܡܝܼܪܘܼܬܼܵܐ ܕܢܸܬܿܬܲܪܣܘܿܢ ܒܹܗ ܀", ":ܕܸܒܼܚܵܐ ܚܲܝܵܐ ܡܛܲܝܸܒܼ ܣܵܐܹ̇ܡ ܩܕܼܵܡ ܥܲܝܢܲܝ̈ܗܘܿܢ", "ܘܲܡܙܲܡܸܢ ܠܗܘܿܢ ܠܡܸܬܼܒܲܩܵܝܘܼ ܒܪܸܚܡܹܬܼ ܢܲܦܫܵܐ ܀", ":ܐ̄ܪܵܙܵܐ ܕܚܝܼܠܵܐ ܡܫܲܪܸܐ ܕܲܢܨܘܼܪ ܪܘܼܚܵܢܵܐܝܼܬܼ", "ܘܐܲܝܟ ܣܲܡܡܵܢܹ̈ܐ ܡܡܲܕܲܟ ܡܸܠܹ̈ܐ ܩܕܼܵܡ ܚܲܙܝܹ̈ܐ ܀", ":ܒܩܲܢܝܵܐ ܕܡܸܠܬܹܗ ܨܵܐܲܪ ܨܲܠܡܵܐ ܕܡܲܠܟܵܐ ܙܩܝܼܦܵܐ", "ܘܐܲܝܟ ܕܲܒܼܨܸܒܼܥܵܐ ܡܚܵܘܸܐ ܚܲܫܹܗ ܐܵܦ ܪܘܼܡܪܵܡܹܗ ܀", ":ܡܵܘܬܵܐ ܘܚܲܝܹ̈ܐ ܡܲܟܼܪܸܙ ܩܵܠܹܗ ܒܐܸܕܼܢܲܝ̈ ܥܲܡܵܐ", "ܘܫܘܼܒܼܩܵܢ ܥܵܘ̣ܠܵܐ ܡܦܲܠܸܓܼ ܝܵܗܹ̇ܒܼ ܒܠܲܚܡܵܐ ܘܚܲܡܪܵܐ ܀", ":ܐ̄ܪܵܙ ܡܝܼܬܼܘܼܬܼܵܐ ܡܚܵܘܸܐ ܠܘܼܩܕܼܵܡ ܠܡܵܝܘܿܬܼܘܼܬܼܵܐ", "ܘܐܲܟܸܿܢ ܓܵܠܹ̇ܐ ܚܹܝܠ ܚܲܝܘܼܬܼܵܐ ܕܲܟܼܣܸܐ ܒܡܸܠܵܘ̈ܗܝ ܀", ":ܐܲܝܟ ܕܲܠܡܝܼܬܼܵܐ ܡܫܵܘܸܐ ܥܲܪܣܵܐ ܒܡܵܐܢܹ̈ܐ ܕܩܘܼܕܼܫܵܐ", "ܘܡܲܣܸܩ ܣܵܐܹ̇ܡ ܠܲܚܡܵܐ ܘܚܲܡܪܵܐ ܐܲܝܟ ܥܲܢܝܼܕܼܵܐ ܀", ":ܝܘܼܡ ܥܘܼܢܕܵܢܵܐ ܕܡܲܠܟܿܐ ܥܵܒܹ̇ܕܼ ܐ̄ܪܵܙܵܢܵܐܝܼܬܼ", "ܘܲܡܩܝܼܡ ܦܵܠܚܹ̈ܐ ܒܲܘܗܝܼܪܘܼܬܼܵܐ ܠܦܘܼܬܼ ܬܲܚܘܝܼܬܼܵܐ ܀", ":ܬܪܹܝܢ ܫܲܡܵܫܹ̈ܐ ܡܩܝܼܡ ܐܲܝܟ ܛܲܟܼܣܵܐ ܡܸܟܵܐ ܘܡܸܟܵܐ", "ܕܢܼܗܘܘܿܢ ܢܵܛ̇ܪܝܼܢ ܐ̄ܪܵܙܵܐ ܕܲܡܠܸܟ ܡܲܠ̈ܟܹܿܐ ܀", ":ܩܸܢܛܵܐ ܘܚܘܼܒܵܐ ܪܡܸܐ ܥܲܠ ܙܵܘܥܹ̈ܐ ܕܪܸ̈ܥܝܵܢܲܝܗܘܿܢ", "ܟܲܕܼ ܡܸܬܼܒܲܩܹܝܢ ܒܠܲܚܡܵܐ ܘܚܲܡܪܵܐ ܐܲܝܟ ܕܲܒܼܡܲܠܟܵܐ ܀", ":ܐ̄ܣܟܹܿܝܡܵܐ ܙܲܗܝܵܐ ܥܛܝܼܦܝܼܢ ܡ̣ܢ ܠܓܼܵܘ ܥܲܠ ܐܲܦܲܝ̈ܗܘܿܢ", "ܘܲܒܼܢܲܚܬܲܝ̈ܗܘܿܢ ܡܚܵܘܹܝܢ ܫܘܼܦܪܵܐ ܕܪ̈ܥܝܵܢܲܝܗܘܿܢ ܀", ":ܒܐܘܼܪܵܪ̈ܲܝܗܘܿܢ ܨܵܝ̇ܪܝܼܢ ܐܵܬ̤ܐ ܕܲܡܫܲܝܢܹ̈ܐ", "ܕܲܥܛܝܼܦܝܼܢ ܗ̄ܘ̣ܵܐ ܢܲܚ̈ܬܹܿܐ ܦܐܲܝ̈ܵܐ ܒܗܲܝܟܲܠ ܩܲܒܼܪܵܐ ܀", ":ܬܪܹܝܢ ܡܲܠܲܐܟܹ̈ܐ ܚܙ̣ܵܘ ܬܲܠܡܝܼܪܹ̈ܐ ܒܩܲܒܼܪܹܗ ܕܡ̇ܪܲܢ", "ܕܲܡܙܲܚܝܼܢ ܗ̄ܘ̣ܵܐ ܕܘܼܟܲܬܼ ܦܲܓܼܪܹܗ ܐܲܝܟ ܕܠܦܲܓܼܪܹܗ ܀", ":ܘܐܸܢ ܪ̈ܘܼܚܵܢܹܐ ܒܕܼܚܠܵܐ ܝܲܩܲܪܘ ܠܕܼܘܼܟܲܬܼ ܦܲܓܼܪܹܗ", "ܟܡܵܐ ܦܲܓܼܪ̈ܢܹܐ ܢܝܲܩܪܘܼܢ ܐ̄ܪܵܙܵܐ ܕܝܲܩܲܪ ܐܸܢܘܿܢ ܀", ":ܒܗܵܘ̇ ܐܸܣܟܹܿܡܵܐ ܕܲܬܼܪܹܝܢ ܥܝܼܪܹ̈ܐ ܬܪܹܝܢ ܫܲܡܵܫܹ̈ܐ", "ܩܵܝ̇ܡܝܼܢ ܗܵܫܵܐ ܠܲܡܪܲܚܵܦܘܼ ܠܥܸܠ ܡ̣ܢ ܐ̄ܪ̈ܵܙܹܐ ܀", ":ܟܵܗܢܵܐ ܡܡܲܠܸܐ ܕܘܼܟܲܬܼ ܦܘܼܡܵܐ ܚܠܵܦ ܟܠ ܦܘܼܡܝܼ̈ܢ", "ܘܐܲܝܟ ܡܸܨܥܵܝܵܐ ܡܬܲܪܓܸܿܡ ܩܵܠܹܗ ܥܲܡ ܟܲܣܝܘܼܬܼܵܐ ܀", ":ܠܟܲܣܝܵܐ ܩܵܪܹ̇ܐ ܕܲܢܫܲܕܲܪ ܠܹܗ ܚܲܝܠܵܐ ܟܲܣܝܵܐ", "ܕܢܸܬܸܿܠ ܚܲܝܠܵܐ ܒܠܲܚܡܵܐ ܘܚܲܡܪܵܐ ܠܡܸܬܲܠ ܚܲܝܹ̈ܐ ܀", ":ܨܹܝܕܼ ܟܲܣܝܘܼܬܼܵܐ ܡܲܦܢܸܐ ܚܝܵܪܵܐ ܕܟܼܠ ܪܸ̈ܥܝܵܢܝܼܢ", "ܕܢܸܗܘܘܿܢ ܚܵܝ̇ܪܝܼܢ ܒܲܣܬܼܝܼܪ̈ܵܬܼܵܐ ܒܝܲܕܼ ܓܲܠ̈ܝܵܬܼܵܐ ܀", ":ܠܥܸܠ ܡܲܕܿܥܲܝ̈ܗܘܿܢ ܩܵܥܹ̇ܐ ܘܐܵܡܲ݁ܪ ܠܐܲܪ̈ܥܵܢܵܝܹܐ", "ܘܥܵܢܹ̇ܝܢ ܗܸܢܘ̣ܿܢ ܠܘܵܬܼܵܟ ܡ̇ܪܝܵܐ ܕܲܟܼܣܸܐ ܒܪܵܘܡܵܐ ܀", ":ܬܵܢܹ̇ܐ ܘܐܵܡܲ݁ܪ ܕܡ̇ܢܲܐ ܗ̄ܝܼ ܥܸܠܬܼܵܐ ܕܚܵܘܪܵܐ ܕܲܠܥܸܠ", "ܘܡ̇ܢܵܐ ܡ̇ܢܵܐ ܩܵܪܹ̇ܐ ܠܐ̄ܢܵܫܵܐ ܠܫܵܘܬܵܦܘܼܬܹܗ ܀", ":ܚܘܼܪܘ ܠܲܡ ܐ̄ܢܵܫܵܐ ܒܩܘܼܪܵܒܼ ܕܸܒܼܚܵܐ ܕܲܚܠܵܦܲܝܟܿܘܿܢ", "ܕܲܡܩܲܒܸܿܠ ܠܹܗ ܐܝܼܬܼܝܵܐ ܒܚܘܼܒܵܐ ܚܠܵܦ ܚܲܝܲܝ̈ܟܿܘܿܢ ܀", ":ܚܘܼܪܘ ܬܲܩܢܵܐܝܼܬܼ ܒܠܲܚܡܵܐ ܘܚܲܡܪܵܐ ܕܥܲܠ ܦܵܬܼܘܼܪܵܐ", "ܕܲܡܫܲܚܠܸܦ ܠܹܗ ܚܲܝܠܵܐ ܕܪܘܼܚܵܐ ܠܦܲܓܼܪܵܐ ܘܲܕܼܡ̇ܐ ܀", ":ܚܙܵܘ ܓܲܠ̈ܝܵܬܼܵܐ ܒܪܸ̈ܓܼܫܹܐ ܓܠܲܝ̈ܵܐ ܕܗܲܕܵܡܲܝ̈ܟܿܘܿܢ", "ܘܨܘܼܪܘ ܟܲܣ̈ܝܵܬܼܵܐ ܒܙܵܘܥܹ̈ܐ ܟܣܲܝܵ̈ܐ ܕܪܸ̈ܥܝܵܢܲܝܟܿܘܿܢ ܀", ":ܥܗܲܕܼܘ ܡ̇ܘܬܲܝ̈ܟܿܘܿܢ ܒܐܵܬ̤ܐ ܕܡܲܠܝܵܐ ܡ̇ܘܬܵܐ ܘܚܲܝܹ̈ܐ", "ܘܩܲܠܸܣܘ ܘܐܵܪܸܒܼܘ ܠܝܵܗܹ̇ܒܼ ܚܲܝܠܵܐ ܒܲܡܚܝܼ̈ܠܵܬܼܵܐ ܀", ":ܐܲܝܟ ܕܲܒܼܛܲܒܼܥܵܐ ܡܚܲܬܿܡܝܼܢ ܡܸܠܬܹܗ ܒܝܲܕܼ ܩܵܠܲܝ̈ܗܘܿܢ", "ܕܝܵܐܹ̇ܐ ܘܙܵܕܹܩ ܘܲܦܐܹܐ ܘܩܲܕܼܝܼܫ ܕܸܒܼܚܵܐ ܕܚܲܝܲܝ̈ܢ ܀", ":ܗܘ̤ ܐܲܝܟ ܩܲܢܝܵܐ ܟܵܬܹ̇ܒܼ ܡܸܠܹ̈ܐ ܒܪܹܫ ܠܸܫܵܢܹܗ", "ܘܗܸܢܘ̣ܿܢ ܡܲܪܡܹܝܢ ܐܝܼܕܼܵܐ ܒܩܵܠܵܐ ܕܐܹܝܢ ܫܲܪܝܼܪ̈ܵܢ ܀", ":ܡܸܣܗܲܕܼ ܣܵܗ̇ܕܿܝܼܢ ܠܲܒܼ̈ܢܵܬܼ ܩܵܠܹ̈ܐ ܕܲܚܠܵܦܲܝܗܘܿܢ", "ܘܲܚܠܵܦ ܛܲܒܼܥܵܐ ܡܚܲܬܿܡܝܼܢ ܒܐܵܡܝܢ ܐ̄ܪܵܙ ܚܲܝܲܝ̈ܗܘܿܢ ܀", ":ܫܛܵܪ ܬܵܘܕܿܝܼܬܼܵܐ ܡܲܨܲܚ ܟܵܬܹܿܒܼ ܒܝܲܕܼ ܦܸܬܼܓܼܵܡ̣ܵܘ̈ܗܝ", "ܘܗܵܢܘ̣ܿܢ ܥܵܪܒܿܝܼܢ ܕܐܹܝܢ ܦܵܪܥܝܼܢܲܢ ܚܵܘܒܲܬܼ ܫܘܼܒܼܚܵܐ ܀", ":ܒܩܵܠܵܐ ܦܵܪܥܝܼܢ ܫܘܼܒܼܚܵܐ ܕܒܲܟܼܬܼܝܼ̈ܒܼܵܬܹܗ", "ܘܗܘ̤ ܡܝܲܒܸܿܠ ܠܹܗ ܠܘܵܬܼ ܨܸܒܼܝܵܢܵܐ ܐܲܠܵܗܵܝܵܐ ܀", ":ܥܲܡ ܩܘܼܪܒܵܢܵܐ ܡܲܣܸܩ ܟܵܗܢܵܐ ܨܠܘܿܬܹܗ ܕܥܲܡܵܐ", "ܘܲܡܩܲܕܹܿܫ ܠܹܗ ܒܫܵܘܬܵܦܘܼܬܼܵܐ ܕܐ̄ܪܵܙܵܐ ܚܲܝܵܐ ܀", ":ܒܚܲܫܵܐ ܪܲܒܵܐ ܡܨܲܠܸܐ ܚܠܵܦܘܗܝ ܘܲܚܠܵܦ ܟܠܢܵܫ", "ܕܬܸܗܘܸܐ ܡܸܠܬܹܗ ܕܸܒܼܚܵܐ ܡܩܲܒܿܠܵܐ ܩܕܼܵܡ ܥܸܠܵܝܵܐ ܀", ":ܐܲܝܟ ܪ̈ܘܼܚܵܢܹܐ ܡܕܲܡܸܐ ܒܡܸܠܵܘ̈ܗܝ ܟܲܕܼ ܡܸܬܼܟܲܫܲܦ", "ܘܩܲܕܿܝܼܫܵܐܝܼܬܼ ܡܲܠܸܦ ܐ̄ܢܵܫܵܐ ܠܡܸܩܥܵܐ ܩܲܕܿܝܼܫ ܀", ":ܩܵܠ ܩܘܼܕܵܫܵܐ ܕܲܡܫܲܝܵܢܹ̈ܐ ܬܵܢܹ̇ܐ ܠܐ̄ܢܵܫܵܐ", "ܕܢܸܗܘܘܿܢ ܩܵܥܹ̇ܝܢ ܩܲܕܿܝܼܫ ܩܲܕܝܼܫ ܩܲܕܝܼܫ ܡ̇ܪܝܵܐ ܀", ":ܗܵܝ̇ ܒܲܪܬܼ ܩܵܠܵܐ ܕܲܩܥ̣ܵܘ ܣܪ̈ܵܦܹܐ ܬܠܵܬܼ ܙܲܒܼ̈ܢܬܼܵܐ", "ܗ̤ܝ ܗܵܝ̇ ܡܲܫܡܲܥ ܒܐܸܕܢܲܝ̈ ܥܲܡܵܐ ܒܥܸܕܵܢ ܐ̄̇ܪ̈ܵܙܹܐ ܀", ":ܐܲܝܟ ܐܹܫܲܥܝܵܐ ܚܲܫܝܼܫ ܐܵܦ ܗܘ̤ ܡܵܐ ܕܡܲܫܡܲܥ ܠܵܗ̇", "ܟܲܕܼ ܡܸܬܼܥܲܗܲܕܼ ܫܝܼܛܘܼܬܼ ܐ̄ܢܵܫܵܐ ܕܲܟܼܡܵܐ ܝܸܪܒܲܬ̤ ܀", ":ܗܵܘ̇ ܒܘܼܕܵܩܵܐ ܕܲܚܙ̣ܵܐ ܢܒܼܝܼܵܐ ܐ̄ܪܵܙܵܡܵܐܝܼܬܼ", "ܗܘ̤ ܒܲܥܒܼܵܕܼܵܐ ܡܸܬܼܒܲܩܸܐ ܒܹܗ ܒܗܲܝܡܵܢܘܼܬܼܵܐ ܀", ":ܓܡܘܼܪܬܵܐ ܕܢܘܼܪܵܐ ܚܙ̣ܵܐ ܐܹܫܲܥܝܵܐ ܕܩܸܪܒܲܬ̤ ܨܹܐܕܼܵܘܗܝ", "ܕܲܠܒܼܝܼܟ ܗ̄ܘ̣ܵܐ ܠܵܗ̇ ܣܪܵܦܵܐ ܕܢܘܼܪܵܐ ܒܐܝܼܕܼܵܐ ܕܢܘܼܪܵܐ ܀", ":ܠܦܘܼܡܹܗ ܩܸܪܒܲܬ̤ ܟܲܕܼ ܠܵܐ ܩܸܪܒܲܬ̤ ܫܲܪܝܼܪܐܝܼܬܼ", "ܘܲܥܛܵܬ̤ ܥܵܘ̣ܠܵܐ ܕܦܲܓܼܪܹܗ ܘܢܲܦܫܹܗ ܫܲܪܝܼܪܐܝܼܬܼ ܀", ":ܠܵܐ ܗ̄ܘ̣ܵܐ ܚܸܙܘܵܐ ܡܸܬܼܪܲܓܼܫܵܢܵܐ ܚܙ̣ܵܐ ܚܲܙܵܝܵܐ", "ܘܠܵܐ ܪܘܼܚܵܢܵܐ ܓܡܘܼܪܬܵܐ ܓܫܝܼܡܢܬܵܐ ܩܲܪܸܒܼ ܨܹܐܕܼܵܘܗܝ ܀", ":ܒܘܼܕܼܩ ܐ̄ܪܵܙܵܐ ܕܦܲܓܼܪܵܐ ܘܲܕܼܡܵܐ ܚܙ̣ܵܐ ܒܲܓܼܡܘܼܪܬܵܐ", "ܕܒܲܕܼܡܘܼܬܼ ܢܘܼܪܵܐ ܡܛܲܠܸܩ ܥܵܘ̣ܠܑܵܐ ܕܡ̇ܝܘܿܬܼܘܼܬܼܵܐ ܀", ":ܚܹܝܠ ܗܵܘ̇ ܐ̄ܪܵܙܵܐ ܕܲܚܙ̣ܵܐ ܢܒܼܝܼܵܐ ܡܦܲܫܸܩ ܟܵܗܢܵܐ", "ܘܐܲܝܟ ܕܲܒܼܟܼܠܒܿܬܼܵܐ ܠܵܒܹ̇ܟ ܒܐܝܼܕܹܗ ܢܘܼܪܵܐ ܒܠܲܚܡܵܐ ܀", ":ܕܘܼܟܲܬܼ ܣܪܵܦܵܐ ܡܡܲܠܸܐ ܠܥܲܡܵܐ ܐܲܝܟ ܕܠܹܐܫܲܥܝܵܐ", "ܘܲܒܼܣܘܼܥܪ̈ܵܢܹܐ ܥܵܛܹ̇ܐ ܥܵܘ̣ܠܵܐ ܘܝܵܗܹ̇ܒܼ ܚܲܝܹ̈ܐ ܀", ":ܣܪܵܦܵܐ ܕܪܘܼܚܵܐ ܠܵܐ ܠܒ݂ܲܟ ܒܐܝܼܕܹܗ ܚܸܙܘܵܐ ܪܕܘܼܚܵܐ", "ܘܗܵܢܵܘ̇ ܬܲܗܪܵܐ ܕܐܝܼܕܼܵܐ ܕܒܸܣܪܵܐ ܠܒܼܝܼܟܼܵܐ ܠܪܘܼܚܵܬܐ ܀", ":ܩܲܠܝܼܠ ܓܸܦܹ̈ܐ ܠܵܐ ܣܦ݂ܲܩ ܐܲܥܸܠ ܐܘܼܟܼܠܵܐ ܠܟܲܪܣܵܐ", "ܘܝܲܩܝܼܪ ܓܘܼܫܡܵܐ ܡ̇ܘܫܸܛ ܐܝܼܕܹܗ ܥܕܲܡ̇ܐ ܠܙܵܥܹ̈ܐ ܀", ":ܠܦܲܓܼܪܵܐ ܘܢܲܦܫܵܐ ܡܬܲܪܣܸܐ ܒܐܘܼܟܼܠܵܐ ܕܚܲܝܠܹܗ ܕܐ̄ܪܵܙܵܐ", "ܘܡ̣ܢ ܡ̇ܝܘܿܬܹ̈ܐ ܥܵܒܹ̇ܕܼ ܐ̄ܢܵܫܵܐ ܠܵܐ ܡ̇ܝܘܿܬܹ̈ܐ ܀", ":ܫܘܼܠܛܵܢ ܡ̇ܘܬܵܐ ܡܒܲܛܸܠ ܩܵܠܹܗ ܡ̣ܢ ܡ̇ܝܘܿܬܹ̈ܐ", "ܘܐܘܼܚܕܵܢ ܒܝܼܫܵܐ ܫܵܪܹܐ ܘܡܲܥܒܲܪ ܡ̣ܢ ܡܵܝܘܿܬܹ̈ܐ ܀", ":ܒܐܘܼܟܼܠܵܐ ܩܲܛ̣ܠܲܢ ܒܝܼܫܵܐ ܒܪܵܫܝܼܬܼ ܘܥܲܒܼܕܿܢ ܥܲܒܼ̈ܕܹܿܐ", "ܘܲܒܼܝܲܕܼ ܐܘܼܟܼܠܵܐ ܨܒܼܵܐ ܒܵܪܘܿܝܵܐ ܕܢܲܚܹܝܢ ܗܵܫܵܐ ܀", ":ܒܐܝܼܕܵܐ ܕܩܸܛܦܲܬ̤ ܦܹܐܪܵܐ ܒܲܥܕܹܢ ܥܵܘ̇ܠܵܐܝܼܬܼ", "ܒܵܗ̇ ܐܸܘܫܸܛ ܠܲܢ ܦܹܐܪܵܐ ܕܚܲܝܹ̈ܐ ܚܲܟܿܝܼܡܵܐܝܼܬܼ ܀", ":ܒܵܐܕܼܵܡ ܠܵܛܲܢ ܘܝܲܗ̣̄ܒܲܢ ܐܘܼܟܼܠܵܐ ܠܡܵܘܬܵܐ ܝܲܥܢܵܐ", "ܘܲܒܼܒܲܪ ܐܵܕܼܵܡ ܦܬܲܚܠܲܢ ܢܸܒܼܥܵܐ ܕܒܲܣܝܼܡܘܼܬܹܗ ܀", ":ܒܹܗ ܒܲܟܼܝܵܢܲܢ ܓܡ݂ܲܪ ܨܸܒܼܝܵܢܹܗ ܘܚܵܘܝܼ ܚܘܼܒܹܿܗ", "ܕܲܬܼܫܲܪܲܪ ܠܲܢ ܗܵܝ̇ ܒܲܪܬܼ ܩܵܠܵܐ ܕܲܩܪ̣ܵܢ ܨܲܠܡܹܗ ܀", ":ܠܲܢ ܝܲܗ̣̄ܒܼ ܠܡܸܬܲܠ ܪܲܗܒܼܘܿܢ ܚܲܝܹ̈ܐ ܒܡܵܝܘܿܬܼܘܼܬܲܢ", "ܕܐܲܝܟ ܨܸܒܼܝܵܢܲܢ ܢܦܲܪܢܸܣ ܢܲܦܫܲܢ ܒܚܹܝܠ ܨܸܒܼܝܵܢܹܗ ܀", ":ܒܚܹܝܠ ܨܸܒܼܝܵܢܹܗ ܡܦܲܠܸܓܼ ܟܵܗܢܵܐ ܚܲܝܹ̈ܐ ܒܠܲܚܡܵܐ", "ܘܪܵܕܹܦ ܥܵܘ̣ܠܵܐ ܘܡܲܥܡܲܪ ܪܘܼܚܵܐ ܒܓܼܵܘ ܗܲܕܵܡܹ̈ܐ ܀", ":ܚܲܝܠܵܐ ܕܪܘܼܚܵܐ ܢܵܚܹ̇ܬܼ ܨܹܐܕܵܘܗܝ ܕܒܲܪ ܡ̇ܝܘܿܬܹ̈ܐ", "ܘܫܵܪܹܐ ܒܠܲܚܡܵܐ ܘܲܡܩܲܕܸܿܫ ܠܹܗ ܒܪܲܒܿܘܼܬܼ ܚܲܝܠܹܗ ܀", ":ܐܘܿ ܬܸܕܼܡܘܼܪܬܵܐ ܕܟܲܕܼ ܗܘ̤ ܪܘܼܚܵܐ ܡܠܸܐ ܟܠ ܡܸܢܹܗ", "ܥܕܲܡ̇ܐ ܕܦܵܩܹ̇ܕܼ ܥܲܦܪܵܢܵܝܵܐ ܠܵܐ ܡܸܬܼܩܲܪܲܒܼ ܀", ":ܐܘܿ ܡ̇ܘܗܲܒܼܬܼܵܐ ܕܟܲܕܼ ܝܼܗܝܼܒܼܵܐ ܡ̣ܢ ܫܘܼܪܵܝܵܐ", "ܥܕܲܡ̇ܐ ܕܲܡܦܝܼܣ ܒܲܪ ܕܲܚܝܼܚܵܐ ܠܵܐ ܡܸܬܼܢܲܣܒܵܐ ܀", ":ܐܝܼܬܼܵܘܗܝ ܪܘܼܚܵܐ ܨܹܝܕܼ ܟܠ ܘܲܒܼܟܼܠ ܒܪܵܘܡ̇ܐ ܘܥܘܼܡܩܵܐ", "ܘܲܓܼܢܝܼܙ ܘܲܡܚܵܘܸܐ ܠܹܗ ܟܵܗܢܵܐ ܒܡܸܠܵܘ̈ܗܝ ܀", ":ܠܪܵܘܡ̇ܐ ܕܲܠܥܸܠ ܦܵܫܹ̇ܛ ܐܝܼܕܼܵܘ̈ܗܝ ܥܲܡ ܪܸܥܝܵܢܹܗ", "ܘܲܡܙܲܡܸܢ ܠܹܗ ܕܢܸܚܘܿܬܼ ܢܸܓܼܡܘܿܪ ܫܸܐܠܲܬܼ ܢܲܦܫܹܗ ܀", ":ܠܵܘ ܒܲܟܼܝܵܢܵܐ ܢܵܚܹ̇ܬܼ ܪܘܼܚܵܐ ܠܵܐ ܚܵܙܘܿܩܵܐ", "ܚܝܠܵܐ ܕܡܸܢܹܗ ܢܵܚܹ̇ܬܼ ܣܵܥܲ݁ܪ ܘܲܡܫܲܡܠܸܐ ܟܠ ܀", ":ܚܲܝܠܹܗ ܡܲܓܸܿܢ ܥܲܠ ܦܵܬܼܪܵܐ ܡܸܬܼܚܲܙܝܵܢܵܐ", "ܘܡܲܩܢܹܐ ܚܲܝܠܵܐ ܠܠܲܚܡܵܐ ܘܚܲܡܪܵܐ ܠܡܸܬܲܠ ܚܲܝܹ̈ܐ ܀", ":ܚܲܝܠܹܗ ܡܚܲܝܸܠ ܠܐܝܼܕܼܵܐ ܕܟܼܵܗܢܵܐ ܕܬܸܠܒܿܘܿܟ ܚܲܝܠܹܗ", "ܘܠܵܐ ܡܸܣܬܲܝܲܟ ܒܸܣܪܵܐ ܡܚܝܼܠܵܐ ܡ̣ܢ ܓܵܘܙܲܠܬܹܿܗ ܀", "ܪܘܼܚܵܐ ܒܠܲܚܡܵܐ ܠܵܒܹ̇ܟ ܒܐܝܼܕܼܵܘ̈ܗܝ ܦܲܓܼܪܵܢܵܝܵܐ.", "ܘܬܼܵܠܹ̇ܐ ܚܝܵܪܹܗ ܠܐܲܦܲܝ̈ ܪܵܘܡ̇ܐ ܘܟܸܢ ܦܵܨܹ̇ܐ ܠܹܗ ܀", ":ܩܵܨܹ̇ܐ ܠܲܚܡܵܐ ܘܡܲܪܡܸܐ ܒܚܲܡܪܵܐ ܘܪܵܫܹ̇ܡ ܘܐܵܡܲ݁ܪ", "ܒܲܫܡܵܐ ܕܐܲܒܼܵܐ ܘܲܒܼܪܵܐ ܘܪܘܼܚܵܐ ܟܝܵܢܵܐ ܫܲܘܝܵܐ ܀", ":ܒܫܸܡ ܐܝܼܬܼܘܼܬܼܵܐ ܩܢܘܿܡܹ̈ܐ ܬܠܵܬܼܵܐ ܡܫܲܠܸܡ ܡܸܠܵܘ̈ܗܝ", "ܘܐܲܝܟ ܕܲܠܡܝܼܬܼܵܐ ܡܩܝܼܡ ܠܹܗ ܠܐ̄ܪܵܙܵܐ ܒܐܸܣܟܹܿܝܡ ܩܘܼܫܬܵܐ ܀", ":ܒܩܘܼܫܬܵܐ ܩܵܡ̣ ܗ̄ܘ̣ܵܐ ܡ̇ܪܹܗ ܕܐ̄ܪܵܙܵܐ ܡ̣ܢ ܓܵܘ ܩܲܒܼܪܵܐ", "ܘܲܕܼܠܵܐ ܦܘܼܠܵܓܼ ܩܵܢܹ̇ܐ ܐ̄ܪܵܙܵܐ ܚܹܝܠ ܚܲܝܘܼܬܼܵܐ ܀", ":ܚܲܝܹ̈ܐ ܚܲܕܼܬܹ̈ܐ ܩܵܢܹ̇ܝܢ ܡ̣ܢ ܫܹܠܝ ܠܲܚܡܵܐ ܘܚܲܡܪܵܐ", "ܘܫܘܼܒܼܩܵܢ ܥܵܘ̣ܠܵܐ ܝܵܗ̇ܒܿܝܼܢ ܡܸܢܫܹܠܝ ܠܢܵܣܘܼܒܲܝ̈ܗܘܿܢ ܀", ":ܚܲܕܼ ܥܵܒܹ̇ܕܼ ܠܹܗ ܒܫܵܘܬܵܦܘܼܬܼܵܐ ܠܠܲܚܡܵܐ ܘܚܲܡܪܵܐ", "ܠܦܘܼܬܼ ܕܲܡܚܲܠܸܛ ܕܡ̇ܐ ܥܲܡ ܦܲܓܼܪܵܐ ܒܟܼܠܗܘܿܢ ܪܸ̈ܓܼܫܹܐ ܀", "ܚܲܡܪܵܐ ܘܡܲܝ̈ܵܐ ܡܲܪܡܸܐ ܒܟܼܵܣܵܐ ܩܕܼܵܡ ܕܲܡܩܲܕܸܿܫ:", "ܠܦܘܼܬܼ ܕܐܵܦ ܒܲܕܼܡ̇ܐ ܡܲܝ̈ܵܐ ܚܵܠ̇ܛܝܼܢ ܥܲܡ ܬܘܼܩܵܢܹ̈ܐ ܀", ":ܒܗܵܠܹܝܢ ܓܵܡܲ݁ܪ ܟܵܗܢܵܐ ܠܐ̄ܪ̈ܵܙܹܐ ܕܲܓܼܡܝܼܪܘܼܬܼܵܐ", "ܘܐܲܟܸܿܢ ܡܲܫܡܲܥ ܩܵܠܵܐ ܕܲܡܠܸܐ ܚܘܼܒܵܐ ܘܪ̈ܲܚܡܹܐ ܀", ":ܚܘܼܒܵܐ ܘܪ̈ܲܚܡܹܐ ܟܣܸܐ ܒܹܗ ܒܩܵܠܵܐ ܕܡܸܠܲܬܼ ܦܘܼܡܹܗ", "ܕܲܠܥܵܒܼܘܿܕܼܵܐ ܢܸܩܪܸܐ ܥܒܼܝܼܕܼܵܐ ܐܲܒܼܵܐ ܕܝܼܠܹܗ ܀", ":ܒܐܘܼܪܚܵܐ ܕܩܵܠܹܗ ܪܵܕܹܝܢ ܩܵܠܹ̈ܐ ܕܡܸܫܬܲܡܥܵܢܹ̈ܐ", "ܟܲܕܼ ܡܸܬܿܛܲܝܒܼܝܼܢ ܕܢܸܩܪܘܿܢ ܠܐܲܒܼܘܼܢ ܐܝܼܬܼܝܵܐ ܓܢܝܼܙܵܐ ܀", ":ܐܘܿ ܡ̇ܘܗܲܒܼܬܼܵܐ ܕܲܠܘܵܬܼ ܐ̄ܢܵܫܵܐ ܕܠܵܐ ܡܸܬܿܕܲܪܟܵܐ", "ܕܲܢ̣ܣܲܒܼ ܡܲܓܵܢ ܫܡܵܐ ܕܠܵܐ ܣܵܦܹ̇ܩ ܥܵܠܡܵܐ ܠܲܫܡܹܗ ܀", ":ܐܲܒܼܘܼܢ ܩܵܪܹܝܢ ܒܢܲܝ̈ ܕܲܚܝܼܚܵܐ ܠܡܲܬܼܩܸܢ ܟܠܵܐ", "ܫܵܐ̇ܠܝܼܢ ܠܹܗ ܩܲܕܿܝܼܫܘܼܬܼܵܐ ܘܡܲܠܟܿܘܼܬܼ ܪܵܘܡ̇ܐ ܀", ":ܫܡܵܟ ܩܲܕܿܝܼܫܵܐ ܢܸܬܼܩܲܕܿܫ ܒܲܢ ܡܲܬܼܩܸܢ ܟܠܵܐ", "ܘܪܲܗܒܼܘܿܢ ܚܲܝܹ̈ܐ ܕܠܵܐ ܫܘܼܠܵܡܵܐ ܢܸܫܬܲܪܲܪ ܒܲܢ ܀", ":ܐܲܟܲܚ̄ܕܼ ܫܵܐ̇ܠܝܼܢ ܩܲܕܿܝܼܫܘܼܬܼܵܐ ܘܥܘܼܕܼܪܵܢ ܪܘܼܚܵܐ", "ܕܨܸܒܼܝܵܢ ܟܲܣܝܵܐ ܘܡܵܙܘܿܢ ܙܲܒܼܢܵܐ ܘܫܘܼܒܼܩܵܢ ܥܵܘ̣ܠܑܵܐ ܀", ":ܒܝܲܕܼ ܫܸܐܠܵܬܼܵܗܘܿܢ ܡܚܵܘܹܝܢ ܚܘܼܒܵܐ ܕܪ̈ܥܝܵܢܲܝܗܘܿܢ", "ܕܲܟܼܡܵܐ ܪܓܼܝܼܓܼܝܼܢ ܠܡܸܫܬܵܘܬܵܦܘܼ ܒܲܥܬܼܝܼ̈ܕܵܬܼܵܐ ܀", ":ܒܩܵܠ ܬܵܘܕܿܝܼܬܼܵܐ ܡܚܲܬܿܡܝܼܢ ܡܸܠܹ̈ܐ ܕܫܘܼܡܠܵܝ ܐ̄ܪ̈ܵܙܹܐ", "ܘܦܵܪܥܝܼܢ ܩܘܼܕܼܫܵܐ ܠܐܲܒܼܵܐ ܘܠܲܒܼܪܵܐ ܘܲܠܪܘܼܚܩܘܼܕܼܫܵܐ ܀", ":ܩܲܕܿܝܼܫ ܐܲܒܼܵܐ ܘܩܲܕܼܝܼܫ ܝܲܠܕܹܿܗ ܘܪܘܼܚܵܐ ܕܡܸܢܹܗ", "ܘܲܠܗܘܿܢ ܙܵܕܹܩ ܩܘܼܕܼܫܵܐ ܘܫܘܼܒܼܚܵܐ ܡ̣ܢ ܟܠ ܦܘܼܡܝܼ̈ܢ ܀", ":ܒܵܬܲܪ ܩܵܠܵܐ ܕܩܲܕܼܝܼܫܘܼܬܼܵܐ ܘܦܘܼܪܥܵܢ ܫܘܼܒܼܚܵܐ", "ܡ̇ܬܼ̇ܚܝܼܢ ܚܵܘܪܵܐ ܕܪ̈ܥܝܵܢܲܝܗܘܿܢ ܠܘܵܬܼ ܡ̇ܘܗܲܒܼܬܼܵܐ ܀", ":ܒܪܸܓܼܫܹܐ ܘܙܵܘܥܹ̈ܐ ܚܦܝܼܛܝܼܢ ܐܲܟܲܚ̄ܕܼ ܠܡܸܬܼܩܲܪܵܒܼܘܼ", "ܠܠܲܚܡܵܐ ܘܚܲܡܪܵܐ ܕܟܼܣܸܐ ܒܓܼܵܘܗܘܿܢ ܫܘܼܒܼܩܵܢ ܥܵܘ̣ܠܵܬܐ ܀", ":ܒܗܲܝܡܵܢܘܼܬܼܵܐ ܩܢܹ̇ܝܢ ܚܲܝܠܵܐ ܠܡܸܚܙܵܐ ܕܟܲܣ̈ܝܵܢ", "ܘܐܲܝܟ ܕܲܠܡܲܠܟܵܐ ܡܙܲܚܝܼܢ ܩܘܼܕܼܫܵܐ ܒܓܼܵܘ ܚܘܼܦܢܲܝ̈ܗܘܿܢ ܀", ":ܦܲܓܼܪܵܐ ܕܡܲܠܟܵܐ ܡܲܫܪܝܼܢ ܕܲܫܪܸܐ ܒܠܲܚܡܵܐ ܓܲܒܝܵܐ", "ܘܚܵܝܑܿܬܼ ܡܝܼ̈ܬܹܐ ܡܸܬܼܟܵܪܙܵܐ ܒܹܗ ܠܕܼܵܐܟܹ̇ܠ ܡܸܢܹܗ ܀", ":ܦܲܓܼܪܵܐ ܐܲܡܲ݁ܪ ܐܵܦ ܗܘ̤ ܒܵܗܢܵܐ ܡ̇ܐ ܕܝܵܗܹ̇ܒܼ ܠܹܗ", "ܘܲܕܼܡ̇ܐ ܡܟܲܢܸܐ ܠܚܲܡܪܵܐ ܡܙܝܼܓܼܵܐ ܕܲܒܼܓܼܵܘ ܟܵܣܵܐ ܀", ":ܝܵܗܹ̇ܒܼ ܠܲܚܡܵܐ ܘܐܵܡܲ݁ܪ ܦܲܓܼܪܵܐ ܕܡܲܠܟܵܐ ܡܫܝܼܚܵܐ", "ܘܡܲܫܩܸܐ ܚܲܡܪܵܐ ܘܒܼܵܗ̇ ܒܲܕܼܡܘܼܬܼ ܕܡ̇ܐ ܕܲܡܫܝܼܚܵܐ ܀", ":ܦܲܓܼܪܵܐ ܘܲܕܼܡܵܐ ܡܗܲܝܡܸܢ ܕܐܝܼܬܼܵܘܗܝ ܠܲܚܡܵܐ ܘܚܲܡܪܵܐ", "ܘܛܵܒܼ ܫܲܪܝܼܪܵܐ ܥܲܠ ܝܵܗܘܿܒܼܵܐ ܘܥܲܠ ܢܵܣܘܼܒܹ̈ܐ ܀", ":ܫܘܼܒܼܩܵܢ ܥܵܘ̣ܠܵܐ ܘܚܵܝܑܬܼ ܡܝܼܬܹ̈ܐ ܡܲܟܼܪܸܙ ܥܲܡܹܗ", "ܘܟܲܕܼ ܠܵܐ ܓܲܠܝܵܢ ܠܗܲܝܡܵܢܘܼܬܼܵܐ ܣܲܓܿܝܼ ܕܢܝܼ̈ܚܵܢ ܀", "ܗܲܝܡܵܢܘܼܬܼܵܐ ܡܚܵܘܝܵܐ ܠܢܲܦܫܵܐ ܚܙܵܬܼܵܐ ܟܣܝܼܬܼܵܐ:", "ܘܲܡܚܲܟܿܡܵܐ ܠܵܗ̇ ܕܠܵܐ ܬܸܬܼܦܲܠܲܓܼ ܥܲܠ ܓܲܠ̈ܝܵܬܼܵܐ ܀", ":ܠܲܚܡܵܐ ܘܚܲܡܪܵܐ ܚܵܙ̈ܝܵܢ ܥܲܝܢܹ̈ܐ ܕܪ̈ܓܼܿܫܲܝ ܦܲܓܼܪܵܐ", "ܘܙܵܘܥܲܝ̈ ܢܲܦܫܵܐ ܚܹܝܠ ܟܲܣܝܘܼܬܼܵܐ ܕܚܲܣܝܼܢ ܡ̣ܢ ܟܠ ܀", ":ܒܙܵܘܥܲܝ̈ ܬܲܦܫܵܐ ܙܵܕܹܩ ܕܲܢܚܘܼܪ ܒܐ̄ܪܵܙ ܦܘܼܪܩܵܢܲܢ", "ܘܗܲܝܡܵܢܘܼܬܼܵܐ ܢܣܝܼܡ ܠܲܢ ܢܝܼܫܵܐ ܩܕܼܵܡ ܪܸܥܝܵܢܲܢ ܀", ":ܢܸܣܲܒܼ ܠܲܡܚܵܐ ܘܢܲܫܲܪ ܕܲܡܨܸܐ ܠܡܸܫܒܲܩ ܥܵܘ̣ܠܵܐ", "ܘܢܸܫܬܸܿܐ ܚܲܡܪܵܐ ܘܢܵܘܕܸܿܐ ܕܚܲܝܹ̈ܐ ܡܦܲܠܸܓܼ ܫܸܩܝܹܗ ܀", ":ܢܝܲܩܲܪ ܐܸܢܘܼܢ ܐܲܝܟ ܕܲܠܦܲܓܼܪܵܐ ܘܲܕܼܡ̇ܐ ܕܡܲܠܟܵܐ", "ܕܲܢܡܲܢܥܘܼܢܵܢ ܠܲܫܒܼܝܼ̈ܚܵܬܼܵܐ ܕܒܹܝܬܼ ܡܲܠܟܿܘܼܬܼܵܐ ܀", ":ܢܗܲܝܡܸܢ ܕܲܡܨܹܝܢ ܠܡܸܬܲܠ ܚܲܝܹ̈ܐ ܒܡܵܝܘܿܬܼܘܼܬܲܢ", "ܘܢܸܡܬܿܘܿܚ ܗܵܘܢܲܢ ܠܘܵܬܼ ܣܘܼܟܵܝܵܐ ܕܣܲܒܼܪܵܐ ܕܲܒܼܗܘܿܢ ܀", ":ܒܗܵܘܢܵܐ ܟܲܣܝܵܐ ܢܚܘܼܪ ܟܲܣܝܵܐܝܼܬܼ ܒܲܕܼܡܸܬܼܚܲܙ̈ܝܵܢ", "ܘܠܵܐ ܢܸܬܼܦܲܠܲܓܼ ܥܲܠ ܚܘܼܕܵܬܼܵܐ ܕܲܒܼܓܲܠ̈ܝܵܬܼܵܐ ܀", ":ܠܵܐ ܗ̄ܘ̣ܵܐ ܒܠܲܚܡܵܐ ܢܚܘܼܪ ܚܲܙܵܝܵܐ ܐܵܦܠܵܐ ܒܚܲܡܪܵܐ", "ܐܸܠܵܐ ܒܚܲܝܠܵܐ ܕܲܡܩܲܕܸܿܫ ܠܹܗ ܠܠܲܚܡܵܐ ܘܚܲܡܪܵܐ ܀", ":ܠܲܚܡܵܐ ܘܚܲܡܪܵܐ ܠܐܵܬ̤ܐ ܣܝܼܡܝܼܢ ܠܥܲܝܢܲܝ̈ ܦܲܓܼܪܵܐ", "ܕܢܸܗܘܸܐ ܡܫܵܘܬܲܦ ܥܲܡ ܪܸܥܝܵܢܵܐ ܒܲܕܠܵܐ ܓܲܠ̈ܝܵܢ ܀", ":ܠܲܝܬܿ ܠܹܗ ܠܦܲܓܼܪܵܐ ܕܢܸܚܙܐ ܕܟܲܣ̈ܝܵܢ ܥܲܡ ܪܸܥܝܵܢܵܐ", "ܘܠܵܐ ܕܢܸܬܼܒܲܩܹܐ ܒܲܣܬܼܝܼܪ̈ܵܬܼܵܐ ܐܲܝܟ ܚܘܼܫܵܒܹ̈ܐ ܀", ":ܡܸܛܠܵܬܹܗ ܗܘ̤ܵܬܼ ܡܵܘܗܲܒܼܬܼܵܐ ܕܲܒܼܝܲܕܼ ܠܲܚܡܵܐ", "ܕܲܒܼܓܲܠ̈ܝܵܬܼܵܐ ܢܸܩܢܸܐ ܣܲܒܼܪܵܐ ܠܘܵܬܼ ܟܵܣ̈ܝܵܬܼܵܐ ܀", ":ܠܹܗ ܘܲܠܢܲܦܫܵܐ ܡܠܝܼܟ ܒܘܼܣܵܡܵܐ ܕܲܟܼܣܸܐ ܒܐ̄ܪܵܙܵܐ", "ܘܲܠܒܼܘܼܝܵܐܹܗ ܗ̤ܘܲܝ̈ ܓܲܠ̈ܝܵܬܼܵ ܕܐܘܼܟܼܠܵܐ ܘܫܸܩܝܵܐ ܀", ":ܗܵܐ ܒܓܲܠ̈ܝܵܬܼܵܐ ܡܥܵܕܼ ܡܸܬܼܒܲܝܲܐ ܡ̣ܢ ܟܲܪܝܼܘܼܬܹܗ", "ܘܲܕܼܠܵܐ ܢܲܟܼܪܸܐ ܒܲܝܐܹܗ ܡ̇ܪܹܗ ܒܠܲܚܡܵܐ ܘܚܲܡܪܵܐ ܀", ":ܒܠܲܚܡܵܐ ܘܚܲܡܪܵܐ ܬܪܲܨ ܠܹܗ ܢܝܼܫܵܐ ܠܘܵܬܼ ܕܲܥܬܼܝܼ̈ܕܵܢ", "ܕܢܸܗܘܸܐ ܚܵܢܹ̇ܐ ܠܘܵܬܼ ܚܘܼܕܵܬܼܵܐ ܕܡܲܛܲܝܲܒܼ ܠܹܗ ܀", ":ܬܵܘ ܡ̇ܝܘܿܬܹ̈ܐ ܢܸܚܢܹܐ ܠܢܝܼܫܵܐ ܕܲܟܼܣܸܐ ܒܐ̄ܪܵܙܲܢ", "ܘܠܵܐ ܢܸܬܼܪܵܦܹܐ ܡ̣ܢ ܣܘܼܟܵܝܵܐ ܕܚܲܝܹ̈ܐ ܡܠܝܼܟܼ̈ܐ ܀", ":ܬܵܘ ܢܸܬܼܓܵܘܲܣ ܒܚܹܝܠ ܥܘܼܕܪܵܢܹܗ ܪܘܼܚܵܢܝܵܐ", "ܕܲܢܣܲܝܲܥ ܠܲܢ ܒܩܹܐܪܣܵܐ ܕܚܲܫܹ̈ܐ ܒܲܥܪܝܼܪ̈ܵܝܹܐ ܀", ":ܬܵܘ ܢܸܬܼܚܲܦܲܛ ܕܢܸܩܪܘܿܒܼ ܨܹܐܕܼܵܘܗܝ ܩܲܕܿܝܼܫܵܐܝܼܬܼ", "ܕܢܸܣܲܒܼ ܡܸܢܹܗ ܣܲܡܵܐ ܕܥܵܗܹ̇ܢ ܠܲܚܒܼܵܪ̈ܵܬܲܢ ܀", ":ܐܲܝܟ ܕܲܠܣܲܡܵܐ ܢܛܲܦܹܝܘܗܝ ܟܠܫܵܥ ܠܪܸ̈ܓܼܫܹܐ ܘܙܵܘܥܹ̈ܐ", "ܕܢܸܪܕܿܘܿܦ ܡܸܢܲܢ ܢܣܝܼܣܘܼܬܼ ܦܲܓܼܪܵܐ ܘܪܲܦܝܘܼܬܼ ܢܲܦܫܵܐ ܀", ":ܣܲܡܵܐ ܗ̄ܘ̣ ܛܵܒܼܵܐ ܕܲܒܼܛܲܝܒܿܘܼܬܼܵܐ ܡܡܲܕܿܟ ܚܲܝܠܹܗ", "ܘܠܲܝܬܿ ܟܘܼܪܗܵܢܵܐ ܟܲܣܝܵܐ ܘܓܲܠܝܵܐ ܕܡܵܪܹܕ ܡܸܢܹܗ ܀", ":ܐܵܣܝܵܐ ܕܪܵܘܡ̇ܐ ܡܲܕܸܿܟ ܝܲܗ̄ܒܹܿܗ ܠܐܲܪ̈ܥܵܢܵܝܹܐ", "ܕܲܒܼܥܘܼܕܼܪܵܢܹܗ ܢܲܐܣܘܿܢ ܟܹܐܒܹ̈ܐ ܕܪܸ̈ܥܝܵܢܲܝܗܘܿܢ ܀", ":ܒܗܲܝܢܵܡܘܼܬܼܵܐ ܢܣܝܼܡܝܼܘܗܝ ܟܠܲܢ ܥܲܠ ܟܘܼ̈ܬܼܡܬܲܢ", "ܕܢܸܩܢܸܐ ܡܸܢܹܗ ܢܘܼܚܵܡ ܦܲܓܼܪܵܐ ܘܦܘܼܪܩܵܢ ܢܲܦܫܵܐ ܀"], "lines": ["ܡܐܡܪܐ ܕܥܣܪܝܢ ܘܚܕ", "ܥܲܠ ܐ̄ܪ̈ܙܹܐ ܕܥܹܕܿܬܵܐ ܘܥܲܠ ܡܲܥܡܘܿܕܼܝܼܬܼܵܐ", ":ܢܸܒܼܥܵܐ ܚܲܠܝܵܐ ܕܡܲܥܡܘܿܕܝܼܬܼܵܐ ܦ̣ܬܲܚ ܠܲܢ ܡ̇ܪܲܢ", "ܘܐܲܫܩܝܼ ܠܓܸܢܣܲܢ ܚܲܠܝܘܼܬܼ ܚܲܝܹ̈ܐ ܠܵܐ ܡ̇ܝܘܿܬܹ̈ܐ ܀", ":ܒܚܘܼܡܵܐ ܕܥܵܘ̣ܠܵܐ ܝ̣̄ܒܸܫ ܪܸܥܝܵܢܵܢ ܘܲܢܬܲܪܘ ܦܹܐܪ̈ܵܘܗܝ", "ܘܪܲܣ ܡܵܘܗܲܒܼܬܹܗ ܒܲܕܼܡܘܼܬܼ ܛܲܠܵܐ ܘܪܲܓܝܼ ܢܲܦܫܲܢ ܀", ":ܨܵܗܝܵܐ ܩܲܫܝܵܐ ܕܡ̇ܝܘܿܬܼܘܼܬܼܵܐ ܩܲܛܠܹ̣ܗ ܠܦܲܓܼܪܲܢ", "ܘܩܲܒܼ݂ܪܹܗ ܒܡܲܝܵ̈ܐ ܘܲܪܚܸܫܘ ܚܲܝܹ̈ܐ ܒܡܵܝܘܿܬܼܘܼܬܹܗ ܀", ":ܫܘܼܚܬܵܐ ܕܚܲܫܹ̈ܐ ܠܚ̣ܵܬܹܗ ܠܫܘܼܦܪܵܐ ܕܦܵܪܘܿܫܘܼܬܲܢ", "ܘܲܗܦ݂ܲܟ ܨܵܪܲܢ ܒܣܲܡܵܐ ܕܪܘܼܚܵܐ ܕܠܵܐ ܡܸܬܼܚܲܒܲܠ ܀", ":ܐܘܼ ܡ̇ܢܵܐܝܼܬܼ ܡܲܕܿܟܹܗ ܠܣܲܡܵܐ ܕܚܘܼܕܵܬܼ ܓܸܢܣܲܢ", "ܒܡܸܫܚܵܐ ܘܡܲܝ̈ܵܐ ܘܚܲܝܠܵܐ ܕܪܘܼܚܵܐ ܕܚܲܣܝܼܢ ܡ̣ܢ ܟܠ ܀", ":ܐܘܼܡ̇ܢܘܼܬܼܵܐ ܚܕܲܬܵܐ ܐܲܦܸܩ ܪܲܒܿ ܐܘܼܡ̇ܢܹ̈ܐ", "ܕܢܸܗܘܘܿܢ ܨܵܝ̇ܪܝܼܢ ܐ̄ܢܵܫܵܐ ܠܐ̄ܢܵܫܵܐ ܕܠܵܐ ܪܘܼܟܵܒܼܵܐ ܀", ":ܫܟܼܵܚܬܵܐ ܕܠܵܐ ܗܘ̤ܵܬܼ ܐܸܫܟܲܚ ܪܸܡܙܵܐ ܐܲܠܵܗܵܝܵܐ", "ܕܕܲܠܵܐ ܙܲܪܥܵܐ ܢܵܘܠܸܕܼ ܐ̄ܢܵܫܵܐ ܡ̣ܢ ܓܵܘ ܡܲܝܵ̈ܐ ܀", ":ܐܲܝܟܵܐ ܡܸܡܬܼܘܿܡ ܗܘ̤ܵܬܼ ܕܐܲܝܟ ܗܵܕܹܐ ܐܵܘ ܐܸܣܬܲܥܪܲܬ̤", "ܥܘܼܒܵܐ ܕܡܲܝ̈ܵܐ ܕܡ̇ܘܠܸܕܼ ܥܘܸܠܹ̈ܐ ܕܠܵܐ ܙܘܘܼܵܓܼܵܐ ܀", ":ܠܡܲܢ ܐܸܫܬܲܡܥܲܬ̤ ܕܐܵܘܠܕ ܓܸܢܣܵܐ ܠܠܵܐ ܒܲܪ ܓܸܢܣܹܗ", "ܐܲܟܼܡܵܐ ܕܗܵܫܵܐ ܟܝܵܢܵܐ ܚܲܪܫܵܐ ܠܲܡܠܝܼܠܘܼܬܼܵܐ ܀", ":ܐܵܦܸܢ ܐܵܘܠܸܕܼܘ ܡܲܝ̈ܵܐ ܠܪ݁ܲܚܫܵܐ ܘܲܠܦܵܪܲܚܬܼܵܐ", "ܐ̄ܢܵܫܵܐ ܡ̣ܢ ܡܬܼܘܿܡ ܠܵܐ ܐܸܫܬܲܡܥܲܬ̤ ܕܡܲܝ̈ܵܐ ܐܵܘܠܕܼܘܼܗܝ ܀", ":ܬܲܗܪܵܐ ܗ̄ܝܼ ܗܵܕܹܐ ܘܲܟܼܡܵܐ ܕܢܹܐܡܲܪ ܬܲܗܪܵܐ ܡܲܠܝܵܐ", "ܕܟܲܪܣܵܐ ܕܡܲܝܵ̈ܐ ܬܸܒܼܛܲܢ ܘܬܹܐܠܲܕܼ ܥܘܸܠܹ̈ܐ ܓܡܝܼܪܹ݁ܐ ܀", ":ܚܕܲܬܵܐ ܗ̄ܝܼ ܟܠܵܗ̇ ܘܪܲܒܼ ܒܘܼܕܵܩܵܐ ܕܡܸܫܬܲܡܲܫ ܒܵܗ̇", "ܕܲܒܼܨܝܼܪ ܫܵܥܵܐ ܗܵܘܹ̇ܐ ܛܵܘܪܵܐ ܕܒܲܛܢܵܐ ܘܝܲܠܕܵܐ ܀", "ܠܒܲܪ ܡ̣ܢ ܛܲܟܼܣܵܐ ܕܣܝܼܡ ܒܲܟܼܝܵܢܲܐ ܪܵܕܹܐ ܛܲܟܼܣܵܗ̇:", "ܘܠܵܐ ܡܸܬܼܥܵܘܟܼܵܐ ܒܝܲܕܼ ܬܲܪܒܿܝܼܬܼܵܐ ܕܩܲܠܝܼܠ ܩܲܠܝܼܠ ܀", ":ܬܵܐ ܫܵܡܘܿܥܵܐ ܫܡܲܥ ܬܸܕܡܘܼܪܬܵܐ ܕܝܲܠܕܲܐ ܚܲܕܼܬܼܵܐ", "ܕܒܲܚܕܼܵܐ ܫܵܥܵܐ ܗܵܘܹ̇ܐ ܒܲܛܢܹܗ ܐܵܦ ܡ̇ܘܠܵܕܹܗ ܀", ":ܬܵܐ ܚܲܙܵܝܵܐ ܚܙܝܼ ܨܲܝܪܵܐ ܕܨܵܐܲܪ ܥܘܸܠܹ̈ܐ", "ܘܥܲܕܼ ܡܸܬܼܗܲܦܟܵܐ ܡܸܠܬܼܵܐ ܒܦܘܼܡ̇ܐ ܢܦ݂ܲܩ ܡ̣ܢ ܟܲܪܣܵܐ ܀", ":ܬܵܐ ܦܵܪܘܿܫܵܐ ܦܪܘܿܫ ܘܐܸܬܼܒܲܩܵܐ ܦܵܪܘܿܫܵܐܝܼܬܼ", "ܒܚܹܝܠ ܐܝܼܬܼܘܼܬܼܵܐ ܕܡܲܩܢܹܐ ܚܲܝܠܵܐ ܠܲܡܚܝܼ̈ܠܵܬܼܵܐ ܀", ":ܘܬܼܵܘ ܡ̇ܝܘܿܬܹ̈ܐ ܚܘܼܪܘ ܒܲܟܼܝܵܢܵܐ ܡܓܸܐ ܡܝܼܬܼܘܼܬܼܵܐ", "ܕܫܵܠ̇ܲܚ ܚܲܫܵܘ̈ܗܝ ܒܡܲܥܡܘܿܕܼܝܼܬܼܵܐ ܘܠܵܒܹ̇ܫ ܚܲܝܹ̈ܐ ܀", ":ܬܵܘ ܢܸܬܼܒܲܩܸܐ ܚܲܬܿܝܼܬܼܵܐܝܼܬܼ ܒܐ̄̈ܪܵܙ ܚܘܼܕܵܬܲܢ", "ܘܢܹܐܠܲܦ ܕܲܟܼܣܸܐ ܒܡܲܝܵ̈ܐ ܡܸܬܼܚܲܙܝܵܢܹ̈ܐ ܀", ":ܬܵܘ ܢܸܬܼܩܲܪܲܒܼ ܨܹܝܕܼ ܟܵܗܢܘܼܬܼܵܐ ܡܸܠܚܵܗ̇ ܕܐܲܪܥܵܐ", "ܘܢܸܚܙ̣ܐ ܕܐܲܝܟܲܢ ܡܡܲܕܿܟܼܵܐ ܠܐ̄ܢܵܫܵܐ ܒܪ̈ܘܼܚܵܢܝܼܬܼܵܐ ܀", ":ܢܸܥܘܿܠ ܥܲܡܵܗ̇ ܠܐܲܝܟܵܐ ܕܥܵܐܹ̇ܠ ܠܲܡܚܲܣܵܝܘܼ", "ܘܢܸܨܠܸܐ ܗܵܘܢܲܢ ܠܲܡܨܵܬܼ ܩܵܠܵܐ ܕܡܲܠܸܠ ܥܲܡܵܗ̇ ܀", ":ܢܨܘܼܬܼ ܕܐܲܝܟܲܢܵܐ ܠܵܥܹ̇ܙ ܥܲܡܵܗ̇ ܚܲܝܠܵܐ ܕܪܘܼܚܵܐ", "ܘܲܡܚܲܟܸܿܡ ܠܵܗ̇ ܕܬܲܩܢܸܐ ܚܲܝܠܵܐ ܠܡܲܝ̈ܵܐ ܫܚܝܼܡܹ̈ܐ ܀", ":ܪܸܡܙܵܐ ܟܲܣܝܵܐ ܡܬܲܪܓܸܿܡ ܥܲܡܵܗ̇ ܐ̄ܪ̈ܵܙܹܐ ܟܣܲܝܵ̈ܐ", "ܘܲܡܦܲܫܩܵܐ ܠܗܘܿܢ ܒܩܵܠܵܐ ܓܲܠܝܵܐ ܩܕܼܵܡ ܫܵܡܘܿܥܹ̈ܐ ܀", ":ܐܘܼܡ̇ܢܘܼܬܼܵܐ ܕܝܲܠܕܵܐ ܚܲܕܼܬܼܵܐ ܣܵܥܲ݁ܪ ܩܘܼܕܼܡܹܝܗ̇", "ܘܲܡܚܵܘܸܐ ܠܵܗ̇ ܕܲܬܨܘܼܪ ܨܲܠܡܵܐ ܪܘܼܚܵܢܝܵܐ ܀", ":ܒܲܕܼܡܘܼܬܼ ܩܲܢܝܵܐ ܗܵܘܹ̇ܐ ܟܵܗܢܵܐ ܠܚܹܝܠ ܟܲܣܝܘܼܬܼܵܐ", "ܘܟܼܵܬܹ̇ܒܼ ܒܐܝܼܕܼܝ̈ܗ̇ ܫܡܵܗܹ̈ܐ ܠܥܸܠ ܡ̣ܢ ܡܲܝܵ̈ܐ ܀", ":ܐܘܿ ܟܵܬܼܘܿܒܵܐ ܕܟܼܵܬܹ̇ܒܼ ܪܘܼܚܵܐ ܒܠܘܼܚܵܐ ܪܦܝܼܬܼܵܐ", "ܘܠܵܐ ܡܸܬܼܠܲܚܝܵܐ ܕܝܘܿܬܼܵܐ ܕܡܸܠܵܘ̈ܗܝ ܒܡܲܝ̈ܵܐ ܫܪ̈ܲܝܵܐ ܀", ":ܐܘܿ ܟܡܵܐ ܪܲܒܵܐ ܐܘܼܡ̇ܢܘܼܬܼܵܟ ܒܲܪ ܡ̇ܝ̈ܘܿܬܹܐ", "ܘܠܵܐ ܐ̄ܢܵܫ ܝܵ̇ܕܲܥ ܕܢܸܬܼܒܲܩܸܐ ܒܵܗ̇ ܠܦܘܼܬܼ ܪܲܒܿܘܼܬܼܵܗ̇ ܀", ":ܐܘܿ ܟܡܵܐ ܩܲܛܝܼܢ ܩܲܢܝܵܐ ܕܗܵܘܢܵܟ ܠܲܡܨܵܪ ܐ̄ܪ̈ܵܙܹܐ", "ܘܠܲܝܬܿ ܨܲܝܵܪܵܐ ܕܲܡܨܸܐ ܡܕܲܡܸܐ ܐܲܝܟ ܨܘܼܪ̈ܬܼܵܟ ܀", ":ܐܘܿ ܠܵܟ ܟܵܗܢܵܐ ܡܟܲܗܸܢ ܒܐܲܪܥܵܐ ܪܘܼܚܵܢܵܐܝܼܬܼ", "ܕܠܵܐ ܫܲܠܝܼܛܝܼܢ ܪ̈ܘܼܚܵܢܝܹܐ ܕܢܼܬܿܕܲܡܘܿܢ ܒܵܟ ܀", ":ܐܘܿ ܠܵܟ ܟܵܗܢܵܐ ܟܡܵܐ ܪܲܒܿ ܕܲܪܓܼܵܐ ܕܲܡܫܲܡܸܫ ܐܲܢ̄ܬܿ", "ܕܲܡܫܲܡܫܵܢܹ̈ܐ ܕܢܘܼܪܵܐ ܘܪܘܼܚܵܐ ܙܵܝ̇ܥܝܼܢ ܡܸܢܹܗ ܀", ":ܡܲܢ̣ܘܼ ܣܵܦܹ̇ܩ ܕܢܹܐܡܲܪ ܕܲܟܼܡܵܐ ܗ̄ܝܼ ܪܲܒܿܘܼܬܼ ܕܲܪܓܼܵܟ", "ܕܲܥܒ݂ܲܪܬܿ ܐܸܢܘܿܢ ܠܲܫܡܲܝܵܢܹ̈ܐ ܒܫܸܡ ܫܘܼܠܛܵܢܵܟ ܀", ":ܩܲܛܝܼܢ ܘܲܫܒܼܝܼܚ ܟܝܵܢܵܐ ܕܪܘܼܚܵܐ ܝܲܬܿܝܼܪ ܡܸܢܵܟ", "ܘܠܵܐ ܡܲܦܲܣ ܠܹܗ ܕܲܢܨܘܼܪ ܐ̄ܪ̈ܵܙܹܐ ܒܕܼܘܡܝܵܐ ܕܝܼܠܵܟ ܀", "ܪܲܒܿ ܡܲܠܲܐܟܼܵܐ ܘܲܟܼܡܵܐ ܕܢܹܐܡܲܪ ܪܲܒܿܘܼ ܡܸܢܵܟ:", "ܘܡ̇ܐ ܕܡܸܬܼܦܲܚܲܡ ܥܲܡ ܬܸܫܡܸܫܬܵܟ ܒܨܝܼܪܘܼ ܡܸܢܵܟ ܀", ":ܩܲܕܿܝܼܫ ܣܪܵܦܵܐ ܘܲܦܐܹܐ ܟܪܘܿܒܼܵܐ ܘܩܲܠܝܼܠ ܥܝܼܪܵܐ", "ܘܠܵܐ ܡܨܸܝܢ ܪܵܗ̇ܛܝܼܢ ܥܲܡ ܫܲܪܝܘܼܬܼܵܐ ܕܡܸܠܲܬܿ ܦܘܼܡܟ ܀", ":ܫܒܼܝܼܚ ܓܲܒܼܪܝܹܠ ܘܪܲܒܿ ܡܝܼܟܼܵܐܝܹܠ ܘܫܸܡܗܘܿܢ ܣܵܗܹ̇ܕܼ", "ܘܲܬܼܚܹܝܬܼ ܐ̄ܪܵܙܵܐ ܕܡܲܓܼܥܲܠ ܒܐܝܼܕܼܵܝ̈ܟ ܟܕܝܼܢܝܼܢ ܟܠܢܵܫ ܀", ":ܒܵܟ ܡܸܬܼܒܲܩܹܝܢ ܡܵܐ ܕܩܲܪܝܼܒܼ ܐܲܢ̄ܬܿ ܠܲܡܫܲܡܵܫܘܼ", "ܘܠܵܟ ܗ̄ܘ̣ ܡܣܲܟܹܿܝܢ ܕܬܸܦܬܲܚ ܬܲܪܥܵܐ ܠܩܘܼܕܵܫܲܝ̈ܗܘܿܢ ܀", ":ܩܵܠܹ̈ܐ ܕܫܘܼܒܼܚܵܐ ܛܥܝܼܢܝܼܢ ܩܵܝ̇ܡܝܼܢ ܡ̣ܢ ܝܲܡܝܼܢܵܟ", "ܘܡ̇ܐ ܕܲܓܼܡܪܬܵܝܗܝ ܠܐ̄ܪܵܙ ܦܘܼܪܩܵܢܵܟ ܩܥ̣ܵܘ ܬܸܫܒܿܘܿܚܬܵܐ ܀", ":ܒܚܘܼܒܵܐ ܟܕܼܝܼܢܝܼܢ ܬܚܹܝܬܼ ܨܸܒܼܝܵܢܵܐ ܕܲܟܼܣܸܐ ܒܐ̄ܪ̈ܵܙܲܝܟ", "ܘܲܡܝܲܩܪܝܼܢ ܠܵܟ ܡܸܛܠ ܛܲܟܼܣܵܐ ܕܡܸܫܬܲܡܲܫ ܒܵܟ ܀", ":ܘܐܸܢ ܪ̈ܘܼܚܵܢܹܐ ܠܵܐ ܚܵܫܘܿܫܹ̈ܐ ܡܝܲܩܪܝܼܢ ܛܲܟܼܣܵܟ", "ܡܲܢ ܠܵܐ ܢܸܓܼܕܿܘܿܠ ܟܠܝܼܠ ܩܘܼܠܵܣܹ̈ܐ ܠܪܲܒܿܘܼܬܼ ܕܲܪܓܼܵܟ ܀", ":ܢܸܬܼܗܲܪ ܟܠܫܵܥ ܕܲܟܼܡܵܐ ܝܸܪܒܲܬ̤ ܪܲܒܿܘܼܬܼ ܕܲܪܓܼܵܟ", "ܕܟܸܕܼܢܲܬ̤ ܐܸܢܘܿܢ ܠܪܵܘܡ̇ܐ ܘܥܘܼܡܩܵܐ ܬܚܹܝܬܼ ܫܘܼܠܛܵܢܵܗ̇ ܀", ":ܒܪܵܘܡ̇ܐ ܘܥܘܼܡܩܵܐ ܠܒ݂ܲܟܼܘ ܫܘܼܠܛܵܢܵܐ ܟܵܗܢܹ̈ܐ ܕܥܹܕܿܬܵܐ", "ܘܗܸܢ̣ܘܿܢ ܦܵܩ̇ܕܿܝܼܢ ܠܲܫܡܲܝܵܢܹ̈ܐ ܘܠܲܐܪ̈ܥܵܢܵܝܹܐ ܀", ":ܒܹܝܬܼ ܬܲܠܵܗܵܐ ܠܐ̄ܢܵܫܵܐ ܩܵܝ̇ܡܝܼܢ ܐܲܝܟ ܡܸܨܗܵܝܹ̈ܐ", "ܘܲܒܼܡܸܠܲܝ̈ܗܘܿܢ ܪܵܟܸܦܝܼܢ ܥܵܘ̣ܠܵܐ ܡ̣ܢ ܐ̄ܢܵܫܘܼܬܼܵܐ ܀", ":ܩܠܝܼܕܼܵܐ ܕܪ̈ܲܚܡܹܐ ܐܲܠܵܗܵܝܹ̈ܐ ܣܝܼܡ ܒܐܝܼܕܲܝ̈ܗܘܿܢ", "ܘܐܲܝܟ ܪܸܓܲܬܼܗܘܿܢ ܡܦܲܠܓܼܝܼܢ ܚܲܝܹ̈ܐ ܠܲܒܼܢܲܝ̈ܢܵܫܵܐ ܀", ":ܚܲܝܠܵܐ ܟܲܣܝܵܐ ܚܲܝܸܠ ܐܸܢܘܿܢ ܠܡܸܣܥܲܪܣ ܗܵܕܹܐ", "ܕܲܒܼܓܲܠ̈ܝܵܬܼܵܐ ܢܚܵܘܘܿܢ ܚܘܼܒܹܿܗ ܠܲܥܒܼܵܕܼ ܐܝܼܕܼܵܘ̈ܗܝ ܀", ":ܚܘܼܒܹܿܗ ܚܵܘܝܼ ܒܐ̄ܪܵܙܵܐ ܕܐܲܫܠܸܡ ܠܐܲܪ̈ܥܵܢܵܝܹܐ", "ܕܢܸܗܘܘܿܢ ܚܵܢ̇ܝܼܢ ܐ̄ܢܵܫܵܐ ܠܐ̄ܢܵܫܵܐ ܡ̣ܢ ܡ̇ܘܗܲܒܼܬܹܗ ܀", ":ܚܹܝܠ ܡ̇ܘܿܗܲܒܼܬܹܗ ܐܲܫܠܸܡ ܒܐܝܼܕܼܵܐ ܕܟܼܵܗܢܲܝ̈ ܥܹܕܿܬܵܐ", "ܕܢܚܲܝܠܘܼܢ ܒܵܗ̇ ܡܚܝܼܠܘܼܬܼ ܐ̄ܢܵܫܵܐ ܕܚܵܝ̣ܒܼܘ ܒܲܚܛܝܼܬܼܵܐ ܀", ":ܚܵܘܒܲܬܼ ܐ̄ܢܵܫܵܐ ܦܪܲܥ ܟܵܗܢܵܐ ܒܝܲܕܼ ܬܸܫܡܸܫܬܹ̇ܗ", "ܘܲܫܛܵܪ ܓܸܢܣܹܗ ܠܵܚܹ̇ܐ ܒܡܲܝܵ̈ܐ ܘܲܡܚܲܕܸܿܬܼ ܠܹܗ ܀", ":ܐܲܝܟ ܕܲܒܼܟܼܘܼܪܵܐ ܢܵܣܹ̇ܟ ܦܲܓܼܪܹ̈ܐ ܒܡܲܥܡܘܿܕܝܼܬܼܵܐ", "ܘܐܲܝܟ ܕܲܒܼܢܘܼܪܵܐ ܡܛܲܠܸܩ ܝܲܥܪܵܐ ܕܡ̇ܝܘܿܬܼܘܼܬܼܵܐ ܀", ":ܣܲܡܵܐ ܕܪܘܼܚܵܐ ܡܲܪܡܸܐ ܒܡܲܝܵ̈ܐ ܐܲܝܟ ܕܲܒܼܟܼܘܼܪܵܐ", "ܘܲܡܕܹܿܟܸܿܐ ܠܹܗ ܠܲܨܠܸܡ ܐ̄ܢܵܫܵܐ ܡ̣ܢ ܨܵܐܘܼܬܼܵܐ ܀", ":ܒܪܸܬܼܚܵܐ ܕܪܘܼܚܵܐ ܡ̇ܪܹܩ ܫܘܼܚܬܵܐ ܕܦܲܓܼܪܵܐ ܘܢܲܦܫܵܐ", "ܘܲܚܠܵܦ ܡܸܕܼܪܵܐ ܩܵܢܹ̇ܝܢ ܓܵܘܢܵܐ ܕܲܫܡܲܝܵܢܹ̈ܐ ܀", ":ܘܲܙܢܵܐ ܕܡܲܝܵ̈ܐ ܡܛܲܝܸܒܼ ܣܵܐܹ̇ܡ ܒܲܕܼܡܘܼܬܼ ܟܘܼܪܵܐ", "ܘܐܲܟܸܿܢ ܩܵܪܹܒܼ ܘܓܼܵܠܹ̇ܐ ܚܲܝܠܵܐ ܕܐܘܼܡ̇ܢܘܼܬܹܗ ܀", ":ܢܲܚ̈ܬܹܿܐ ܦܐܲܝܵ̈ܐ ܡܟܲܣܸܐ ܦܲܓܼܪܹܗ ܒܲܪܵܢܵܐܝܼܬܼ", "ܘܐܸܣܛܲܠ ܪܘܼܚܵܐ ܡܨܲܒܿܬܼܵܐ ܢܲܦܫܹܗ ܓܵܘܢܵܐܝܼܬܼ ܀", ":ܟܠܹܗ ܒܟܼܠܹܗ ܡܨܲܒܲܬܼ ܩܵܐܹ̇ܡ ܠܥܹܝܢ ܚܲܙܝܹ̈ܐ", "ܕܲܒܼܝܲܕܼ ܨܸܒܼܬܹܿܗ ܢܸܓܼܠܹܐ ܠܐ̄ܢܵܫܵܐ ܥܲܠ ܕܲܥܬܼܝܼ̈ܕܼܵܢ ܀", ":ܐܲܝܟ ܡܲܚܙܝܼܬܼܵܐ ܗܵܘܹ̇ܐ ܠܥܲܝܢܹ̈ܐ ܕܲܟܼܢܵܘܵܬܹ̈ܗ", "ܕܲܢܚܘܼܪܘܼܢ ܒܹܗ ܘܢܸܩܢܘܿܢ ܣܲܒܼܪܵܐ ܠܡܸܫܬܲܒܵܚܘܼ ܀", ":ܢܝܼܫܵܐ ܣܵܐܹ̇ܡ ܩܕܼܵܡ ܥܲܝܢܲܝ̈ܗܘܿܢ ܒܢܲܚ̈ܬܹܿܐ ܕܲܥܠܵܘܗܝ", "ܕܢܸܗܘܘܿܢ ܚܵܢܹ̇ܝܢ ܠܡܸܨܛܲܒܵܬܼܘܼ ܪܘܼܚܵܢܵܐܝܼܬܼ ܀", ":ܗܵܕܹܐ ܡܲܠܸܦ ܒܝܲܕܼ ܬܲܨܒܿܝܼܬܼܵܐ ܕܥܲܠ ܗܲܕܵܡ̇ܘ̈ܗܝ", "ܕܫܘܼܒܼܚܵܐ ܡܲܠܒܸܿܫ ܐ̄ܪܵܙܵܐ ܕܒܼܐܝܼܕܵܘ̈ܗܝ ܠܲܕܼܩܵܪܹܒܼ ܠܹܗ ܀", ":ܒܐܝܼܕܵܘ̈ܗܝ ܣܝܼܡܵܐ ܣܝܼܡܲܬܼ ܚܲܝܹ̈ܐ ܕܟܲܣܝܵܐ ܒܡܲܝܵ̈ܐ", "ܘܐܸܠܵܐ ܩܵܪܹ̇ܒܼ ܘܲܡܦܲܠܸܓܼ ܠܵܗ̇ ܠܵܐ ܡܸܬܼܝܲܗ̄ܒܵܐ ܀", ":ܩܠܝܼܕܼܵܐ ܕܡܸܠ̣ܬܹܗ ܡ̇ܘܫܸܛ ܦܵܬ̇ܲܚ ܬܪܲܥ ܡܵܘܗܲܒܼܬܼܵܐ", "ܘܲܒܼܒܲܪܬܼ ܩܵܠܹܗ ܡܦܲܠܸܓܼ ܕܵܫܢܹ̈ܐ ܠܥܲܒܼܕܲܝ̇ ܡܲܠܟܿܐ ܀", ":ܐܲܝܟ ܕܥܲܠ ܝܲܡܵܐ ܩܵܐܹ̇ܡ ܐܵܦ ܗܘ̤ ܒܲܕܼܡܘܼܬܼ ܡܘܼܫܹܐ", "ܘܲܚܠܵܦ ܚܘܼܛܪܵܐ ܡܪܝܼܡ ܒܲܪܬܼ ܩܵܠܹܗ ܥܲܠ ܫܲܬܿܝܼܩܹ̈ܐ ܀", ":ܒܡܸܠܲܬܼ ܦܘܼܡܹܗ ܡ̇ܚܹ̇ܐ ܠܡܲܝܵ̈ܐ ܐܲܝܟ ܒܲܪ ܥܲܡܪܲܡ", "ܘܨܵܝ̇ܬܿܝܼܢ ܩܵܠܹܗ ܛܵܒܼ ܡ̣ܢ ܩܵܠܹܗ ܕܒܲܪ ܥܵܒܼܪ̈ܵܝܹܐ ܀", ":ܠܡܘܼܫܹܐ ܫܲܡ̣ܥܘܼܗܝ ܟܲܕܼ ܛܵܒܼ ܫܲܡ̣ܥܘܼܗܝ ܠܵܐ ܐܸܬܼܩܲܕܲܫܘ", "ܠܟܼܵܗܢܵܐ ܕܥܹܕܿܬܵܐ ܡܸܫܬܲܡܝܼܢ ܠܹܗ ܘܩܵܢܹ̇ܝܢ ܘܩܵܕܼܫܵܐ ܀", ":ܡܸܦܠܲܓܼ ܒܲܠܚܘܿܕܼ ܦܲܠܓܹܿܗ ܠܝܲܡܵܐ ܝܼܣܲܪܠܵܝܵܐ", "ܘܥܵܘ̣ܠܵܐ ܕܥܲܡܹܗ ܠܵܐ ܣܦܲܩ̣ ܕܲܟܿܝܼ ܒܚܹܝܠ ܬܸܕܼܡܘܼܪܬܵܐ ܀", ":ܕܟܼܵܗܢܵܐ ܪܲܒܵܐ ܗ̄ܝܼ ܘܠܲܝܬܿ ܠܵܗ̇ ܦܸܚܡܵܐ ܒܐܲܝܠܹܝܢ ܕܲܗ̤ܘܲܝ̈", "ܕܝܵܗ̇ܒܵܐ ܚܲܝܠܵܐ ܕܫܘܼܒܼܩܵܢ ܥܵܘ̣ܠܵܐ ܠܠܵܐ ܪ̈ܵܓܼܘܿܫܹܐ ܀", ":ܨܹܝܕ ܗܵܘ̇ ܪܸܡܙܵܐ ܕܲܒܼܪ̣ܵܐ ܒܪܝܼܬܼܵܐ ܬܵܠܹ̇ܐ ܚܝܵܪܹܗ", "ܘܡܸܢܹܗ ܝܵܠܹ̇ܦ ܕܠܲܝܟܲܢ ܢܸܒܼܪܸܐ ܒܪܝܼܬܼܵܐ ܚܕܲܬܵܐ ܀", ":ܒܗܵܘ̇ ܐܸܣܟܹܿܡܵܐ ܕܐܲܗܘܝܼ ܥܵܠܡܵܐ ܡܕܲܡܸܐ ܐܵܦ ܗܘ̤", "ܘܡܲܫܡܲܥ ܩܵܠܵܐ ܐܲܝܟ ܗܵܘ̇ ܕܲܩܥ̣ܵܐ ܒܪܵܫܝܼܬܼ ܒܐܲܪܥܵܐ ܀", ":ܐܲܝܟ ܒܵܪܘܿܝܵܐ ܦܲܩܹ̇ܕܼ ܐܵܦ ܗܘ̤ ܠܡܲܝܵ̈ܐ ܫܚܝܼܡܹܐ", "ܘܲܚܠܵܦ ܢܘܼܗܪܵܐ ܕܵܢܲܚ̇ ܡܸܢܗܘܿܢ ܚܹܝܠ ܚܲܝܘܼܬܼܵܐ ܀", ":ܩܵܠ ܒܵܪܘܿܝܵܐ ܒܪ̣ܵܐ ܢܲܗܝܼܪܹ̈ܐ ܡ̣ܢ ܠܵܐ ܡܸܕܼܿܡ", "ܘܗܘ̤ ܡ̣ܢ ܡܸܕܸܿܡ ܒܵܪܹܐ ܡܸܕܸܿܡ ܒܚܹܝܠ ܒܵܪܘܿܝܵܐ ܀", ":ܠܵܐ ܕܝܼܠܹܗ ܗ̄ܝܼ ܒܪܝܼܬܼܵܐ ܕܒܼܵܪܹܐ ܒܥܘܼܒܵܐ ܕܡܲܝ̈ܵܐ", "ܐܸܠܵܐ ܕܪܸܡܙܵܐ ܕܲܒܼܪܵܐ ܒܪܝܼܬܼܵܐ ܡ̣ܢ ܠܵܐ ܡܸܕܸܿܡ ܀", "ܗܵܘ̇ ܦܘܼܩܕܵܢܵܐ ܕܐܸܡ݂ܲܪ ܘܲܗܘ̤ܵܘ ܡܠܝܼܠܹ̈ܐ ܘܚܲܪ̈ܫܹܐ:", "ܗܘ̤ ܦܵܩܹ̇ܕܼ ܒܹܗ ܘܗܵܘܹ̇ܝܢ ܐ̄ܢܵܫܵܐ ܗܘܵܝܵܐ ܚܲܕܼܬܼܵܐ ܀", ":ܗܵܝ̇ ܒܲܪܬܼ ܩܵܠܵܐ ܕܲܫܡ݂ܲܥܘ ܡܲܝܵ̈ܐ ܘܐܵܘܠܸܕܼܘ ܪ̈ܲܚܫܵܐ", "ܗ̤ܝ ܗܵܝ̇ ܫܵܡ̇ܥܝܼܢ ܡ̣ܢ ܦܘܼܡ ܟܵܗܢܵܐ ܘܝܵܠ̇ܕܿܝܼܢ ܐ̄ܢܵܫܵܐ ܀", ":ܪܲܒܿܘܼ ܝܲܠܕܵܐ ܕܡܲܦܪܹܝܢ ܗܵܫܵܐ ܝܲܬܿܝܼܪ ܡ̣ܢ ܗܵܘ̇", "ܟܡܵܐ ܕܲܡܝܲܬܲܪ ܐ̄ܢܵܫܵܐ ܡܠܝܼܠܵܐ ܡ̣ܢ ܫܲܬܿܝܼܩܵܐ ܀", ":ܒܲܕܿܡܘܼܬܼ ܙܲܪܥܵܐ ܡܲܪܡܸܐ ܡܸܠܬܹܗ ܒܥܘܼܒܵܐ ܕܡܲܝܵ̈ܐ", "ܘܒܼܵܛ̇ܢܝܼܢ ܘܝܵܠ̇ܕܿܝܼܢ ܝܲܠܕܵܐ ܚܲܕܼܬܼܵܐ ܕܠܵܐ ܒܲܥܝܵܕܵܐ ܀", ":ܩܵܠܹ̈ܐ ܕܪܘܼܚܵܐ ܡܬܲܪܓܸܿܡ ܦܘܼܡܹܗ ܥܲܡ ܫܲܬܿܝܼܩܵܐ", "ܘܩܵܢܹ̇ܝܢ ܚܲܝܠܵܐ ܠܡܸܬܲܠ ܚܲܝܹ̈ܐ ܠܲܡܠܝܼܠܘܼܬܼܵܐ ܀", ":ܠܸܥܙܵܐ ܚܲܕܼܬܼܵܐ ܨܵܝ̇ܬܿܝܼܢ ܚܲܪ̈ܫܹܐ ܡ̣ܢ ܡܲܠܵܠܹ̈ܐ", ":ܐܲܝܟ ܗܵܘ̇ ܠܸܥܙܵܐ ܕܫܸܡܥܲܬ̤ ܡܲܪܝܼܡ ܡ̣ܢ ܓܲܒܼܪܝܹܠ", ":ܘܒܲܪܬܼܵܐ ܛܵܒܼܬܼܵܐ ܡܲܦܸܠ ܐܵܦ ܗܘ̤ ܒܐܸܕܼܢܲܝ̈ ܐ̄ܢܵܫܵܐ", "ܐܲܝܟ ܗܵܘ̇ ܣܲܒܼܪܵܐ ܕܐܲܟܼܪܸܙ ܥܝܼܪܵܐ ܒܝܲܠܕܹܿܗ ܕܲܒܼܪܵܐ ܀", ":ܒܕܼܘܼܟܲܬܼ ܥܝܼܪܵܐ ܡܡܲܠܸܐ ܒܛܲܟܼܣܹܗ ܘܛܵܒܼ ܡ̣ܢ ܥܝܼܪܵܐ", "ܕܡܲܩܢܹܐ ܣܲܒܼܪܵܐ ܠܲܕܼܠܵܐ ܣܲܒܼܪܵܐ ܒܩܵܠ ܦܸܬܼܓܼܵܡܵܘ̈ܗܝ ܀", ":ܒܹܝܬܼ ܐܝܼܬܼܘܼܬܼܵܐ ܠܲܒܼܢܲܝ̈ܢܵܫܵܐ ܡܡܲܨܥ ܩܵܐܹ̇ܡ", "ܘܲܒܼܝܲܕܼ ܡܸܠܵܘ̈ܗܝ ܡܫܲܪܲܪ ܬܸܢܘܲܝ ܕܲܬܼܪܹܝܢ ܓܲܒܹ̈ܐ ܀", ":ܡܦܝܼܣ ܒܲܚܢܲܓܼܬܼܵܐ ܠܟܲܣܝܵܐ ܕܲܟܼܣܸܐ ܘܲܓܼܠܸܐ ܒܚܘܼܒܹܿܗ", "ܘܢܵܚܹ̇ܝܬܼ ܨܹܐܕܵܘܗܝ ܚܲܝܠܵܐ ܕܡܸܢܹܗ ܘܓܼܵܡܲ݁ܪ ܡܸܠܵܘ̈ܗܝ ܀", ":ܒܫܸܡ ܐܝܼܬܼܘܼܬܼܵܐ ܫܡܵܗܹ̈ܐ ܬܠܵܬܼܵܐ ܡܩܲܕܸܿܫ ܡܲܝ̈ܵܐ", "ܕܢܸܗܘܘܿܢ ܣܵܦ̇ܩܝܼܢ ܠܲܓܼܡܝܼܪܘܼܬܼܵܐ ܕܕܼܘܼܟܵܝ ܛܲܡ̈ܐܹܐ ܀", ":ܛܲܡܐܝܼܬܼ ܐ̄ܢܵܫܵܐ ܡܕܲܟܸܿܐ ܒܡܲܝ̈ܵܐ ܠܵܐ ܗ̄ܘ̣ܵܐ ܒܡܲܝ̈ܵܐ", "ܐܸܠܵܐ ܒܚܲܝܠܵܐ ܕܫܸܡ ܐܝܼܬܼܘܼܬܼܵܐ ܕܡܲܓܸܿܢ ܬܲܡ̇ܢ ܀", ":ܚܹܝܠ ܐܝܼܬܼܘܼܬܼܵܐ ܫܵܪܹܐ ܒܡܲܝܵ̈ܐ ܡܸܬܼܚܲܙܝܵܢܹ̈ܐ", "ܘܲܒܼܚܹܝܠ ܚܲܝܠܹܗ ܡܫܲܗܹܝܢ ܬܘܼܩܦܵܐ ܕܒܼܝܼܫܵܐ ܘܡ̇ܘܬܵܐ ܀", ":ܒܝܼܫܵܐ ܘܡ̇ܘܬܵܐ ܡܸܬܼܒܲܛܠܝܼܢ ܒܵܗ̇ ܒܡܲܥܡܘܿܕܼܝܼܬܼܵܐ", "ܘܢܘܼܚܵܡ ܦܲܓܼܪܵܐ ܘܦܘܼܪܩܵܢ ܢܲܦܫܵܐ ܡܸܬܼܟܲܪܙܝܼܢ ܒܵܗ̇ ܀", ":ܐܲܝܟ ܕܲܒܼܩܲܒܼܪܵܐ ܡܸܬܼܩܲܒܼܪܝܼܢ ܒܵܗ̇ ܦܲܓܼܪܵܐ ܘܢܲܦܫܵܐ", "ܘܡܵܝ̇ܬܿܝܼܢ ܘܚܵܐܹ̇ܝܢ ܒܐ̄̈ܪܵܙ ܢܘܼܚܡܵܐ ܕܗܵܘܹ̇ܐ ܒܚܲܪܬܼܵܐ ܀", ":ܛܲܟܼܣܵܐ ܕܩܲܒܼܪܵܐ ܡܡܲܠܝܵܐ ܠܐ̄ܢܵܫܵܐ ܐ̄ܪܵܙܵܢܵܐܝܼܬܼ", "ܘܩܵܠ ܟܵܗܢܘܼܬܼܵܐ ܐܲܝܟ ܩܵܠ ܩܲܪܢܵܐ ܕܲܒܼܫܘܼܠܵܡܵܐ ܀", ":ܒܩܲܒܼܪܵܐ ܕܡܲܝܵ̈ܐ ܩܵܒܲ݁ܪ ܟܵܗܢܵܐ ܠܟܼܠܹܗ ܐ̄ܢܵܫܵܐ", "ܘܲܡܢܲܚܸܡ ܠܹܗ ܒܚܹܝܠ ܚܲܝܘܼܬܼܵܐ ܟܲܟܼܣܸܐ ܒܡܸܠܵܘ̈ܗܝ ܀", ":ܒܲܬܼܪܵܥ ܩܲܒܼܪܵܐ ܕܡܲܥܡܘܿܕܼܝܼܬܼܵܐ ܡܙܲܝܲܢ ܩܵܐܹ̇ܡ", "ܘܓܼܵܡܲ݁ܪ ܬܲܡܵܢ ܐ̄ܪܵܙܵܐ ܕܡܵܘܬܵܐ ܘܲܕܼܢܘܼܚܵܡܵܐ ܀", "ܒܩܵܠܵܐ ܓܼܠܝܵܐ ܡܲܟܼܪܸܙ ܚܲܝܠܵܐ ܕܐܲܝܕܼܵܐ ܕܣܵܥܲ݁ܪ:", "ܕܐܲܝܟܲܢ ܡ̇ܐܹ̇ܬܼ ܐ̄ܢܵܫܵܐ ܒܡܲܝ̈ܵܐ ܘܗܵܦܹ̄ܝܟ ܚܲܝܹ̇ܐ ܀", ":ܡܸܓܼܠܵܐ ܓܵܠܹ̇ܐ ܘܲܡܚܵܘܸܐ ܠܹܗ ܠܐܲܝܢܵܐ ܕܥܵܡܹ̇ܕܼ", "ܕܲܒܼܫܸܡ ܡܲܢ̣ܘܼ ܡ̇ܐܹ̇ܬܼ ܘܚܵܝܹ̇ܐ ܩܲܠܝܼܠܵܐܝܼܬܼ ܀", ":ܫܸܡ ܐܝܼܬܼܘܼܬܼܵܐ ܡܲܕܼܟܲܪ ܘܐܵܡܲ݁ܪ ܬܠܵܬܼ ܙܲܒܼ̈ܢܵܬܼܵܐ", "ܐܲܒܼܵܐ ܘܲܒܼܪܵܐ ܘܪܘܼܚܵܐ ܕܩܘܼܕܼܫܵܐ ܚܕܼܵܐ ܫܲܘܝܘܼܬܼܵܐ ܀", ":ܫܡܵܗܹ̈ܐ ܬܵܢܹ̇ܐ ܩܵܠܵܐ ܓܲܠܝܵܐ ܘܐܵܡܲ݁ܪ ܗܵܟܲܢ", "ܕܲܦܠܵܢ ܥܵܡܹ̇ܕ ܒܲܫܡܵܐ ܕܐܲܒܼܵܐ ܘܲܒܼܪܵܐ ܘܪܘܼܚܵܐ ܀", ":ܠܵܐ ܕܹܝܢ ܐܲܡܲ݁ܪ ܕܐ̄ܢܵܐ ܡܲܥܡܸܕܼ ܐ̄ܢܵܐ ܐܸܠܵܐ ܕܥܵܡܹ̇ܕܼ", "ܕܠܵܘ ܗܘ̤ ܡܲܥܡܸܕܼ ܐܸܝܠܵܐ ܕܣܝܼܡ ܒܲܫܡܵܗܹ̈ܐ ܀", ":ܫܡܵܗܹ̈ܐ ܝܵܗ̇ܒܿܝܼܢ ܫܘܼܒܼܩܵܢ ܥܵܘ̣ܠܵܐ ܠܵܘ ܒܲܪܢܵܫܵܐ", "ܘܗܸܢܘ̣ܿܢ ܙܵܪܥܝܼܢ ܚܲܝܹ̈ܐ ܚܲܕܼ̈ܬܹܐ ܒܡܵܝܘܿܬܼܘܼܬܼܵܐ ܀", ":ܒܫܸܡܗܘܿܢ ܥܵܡܹ̇ܕܼ ܐܲܝܢܵܐ ܕܥܵܡܹ̇ܕܼ ܐܲܝܟ ܕܲܒܼܩܲܒܼܪܵܐ", "ܘܗܸܢܘ̣ܿܢ ܩܵܪܹܝܢ ܘܲܡܩܝܼܡܝܼܢ ܠܹܗ ܡ̣ܢ ܡܝܼܬܼܘܼܬܹܗ ܀", ":ܬܠܵܬܼ ܙܲܒܼ̈ܢܵܬܼܵܐ ܡܲܪܟܸܿܢ ܪܹܫܹܗ ܒܲܫܡܵܗܲܝ̈ܗܘܿܢ", "ܕܢܹܐܠܲܦ ܛܲܟܼܣܵܐ ܕܟܲܕܼ ܐܸܢܘܿܢ ܬܠܵܬܼܵܐ ܐܸܢܘܿܢ ܀", ":ܒܐ̄ܪܵܙ ܦܵܪܘܿܩܲܢ ܗܵܘܹ̇ܐ ܥܘܼܒܵܐ ܕܡܲܥܡܘܿܕܝܼܬܼܵܐ", "ܒܗܵܘ̇ ܐܸܣܟܹܿܝܡܵܐ ܕܝܵܘܡܹ̈ܐ ܬܠܵܬܼܵܐ ܕܲܒܼܓܼܵܘ ܩܲܒܼܪܵܐ ܀", ":ܬܠܵܬܼܵܐ ܝܵܘ̈ܡܝܼܢ ܗܘ̤ܵܐ ܦܵܪܘܿܩܲܢ ܒܹܝܬܼ ܥܲܢܝܼ̈ܕܹܐ", "ܐܵܦ ܥܵܡ̇ܘܿܕܼܵܐ ܬܠܵܬܼ ܙܲܒܼ̈ܢܵܬܼܵܐ ܬܠܵܬܼܵܐ ܝܵܘ̈ܡܝܼܢ ܀", ":ܡܡܵܬܼ ܗ̄ܘ̣ ܡ̇ܐܹ̇ܬܼ ܒܐ̄ܪܵܙ ܗܵܘ̇ ܡ̇ܘܬܵܐ ܕܡܝܼܬܼ ܡܲܚܸܐ ܟܠ", "ܘܡܸܚܵܐ ܚܵܝܹ̇ܐ ܒܐܸܣܟܹܿܝܡ ܚܲܝܹ̈ܐ ܕܠܵܐ ܫܘܼܠܵܡܵܐ ܀", ":ܚܛܝܼܬܼܵܐ ܘܡ̇ܘܬܵܐ ܫܵܠܲ݁ܚ ܫܵܕܹ̇ܐ ܒܡܲܥܡܘܿܕܝܼܬܼܵܐ", "ܒܐܸܣܟܹܿܝܡ ܢܲܚ̈ܬܹܿܐ ܕܐܲܪܦܝܼ ܡ̇ܪܲܢ ܒܩܲܒܼܪܵܐ ܘܲܢܦܲܩ̣ ܀", ":ܒܲܕܼܡܘܼܬܼ ܥܘܸܠܵܐ ܡ̣ܢ ܓܵܘ ܟܲܪܣܵܐ ܡܕܼܝܼܩ ܡ̣ܢ ܡܲܝܵ̈ܐ", "ܘܲܚܠܵܦ ܢܲܚ̈ܬܹܿܐ ܡܩܲܒܸܿܠ ܗܵܟܢܵܐ ܘܲܡܥܲܦܸܩ ܠܹܗ ܀", ":ܠܥܘܸܠܵܐ ܕܵܡܹ̇ܐ ܟܲܕܼ ܡܸܬܼܥܲܠܸܐ ܡ̣ܢ ܓܵܘ ܡܲܝ̈ܵܐ", "ܘܐܲܝܟ ܕܲܠܥܘܸܠܵܐ ܡܥܲܦܸܩ ܟܠܢܵܫ ܠܹܗ ܀", ":ܓܠܵܦ ܥܲܙܪܘܼܪܹ̈ܐ ܡܲܪܡܹܝܢ ܢܲܚ̈ܬܹܿܐ ܥܲܠ ܗܲܕܵܡܵܘ̈ܗܝ", "ܘܲܡܨܲܒܿܬܼܝܼܢ ܠܹܗ ܐܲܝܟ ܕܲܠܚܲܬܼܢܵܐ ܒܝܘܿܡ ܡܸܫܬܿܘܼܬܼܵܐ ܀", ":ܙܢܲܝ̈ ܡܸܫܬܿܘܼܬܼܵܐ ܡܡܲܠܸܐ ܐܵܦ ܗܘ̤ ܒܡܲܥܡܘܿܕܼܝܼܬܼܵܐ", "ܘܲܒܼܬܲܨܒܿܝܼܬܹܗ ܨܵܐܲܪ ܫܘܼܒܼܚܵܐ ܕܲܡܛܲܝܲܒܼ ܠܹܗ ܀", ":ܒܦܲܐܝܘܼܬܼ ܢܲܚܬܵܘ̈ܗܝ ܥܲܠ ܦܲܐܝܘܼܬܼܵܐ ܕܲܠܗܲܠ ܡܲܟܼܪܸܙ", "ܗܵܪܟܵܐ ܐ̄ܪܵܙܵܐ ܘܬܲܡܵܢ ܩܘܼܫܬܵܐ ܕܠܵܐ ܡܸܬܿܕܼܿܓܲܠ ܀", ":ܠܡܲܠܟܿܘܼܬܼ ܪܵܘܡ̇ܐ ܕܠܵܐ ܡܸܫܬܲܪܝܵܐ ܡܙܲܡܲܢ ܘܲܩܪܸܐ", "ܘܲܕܫܲܪܝܼܪܵܐ ܡܩܲܕܸܿܡ ܨܵܐܲܪ ܐ̄ܪܵܙ ܒܘܼܕܵܩܵܗ̇ ܀", ":ܒܐ̄ܪܵܙ ܗܵܘ̇ ܫܘܼܒܼܚܵܐ ܕܠܵܐ ܡܸܬܼܚܲܒܲܠ ܠܵܒܹ̇ܫ ܢܲܚ̈ܬܹܿܐ", "ܕܢܸܗܘܸܐ ܡܕܲܡܸܐ ܐ̄ܪܵܙܵܢܵܐܝܼܬܼ ܒܲܥܬܼܝܼ̈ܕܼܵܬܼܵܐ ܀", ":ܒܐ̄ܪܵܙܵܐ ܡ̇ܐܹ̇ܬܼ ܐܵܦ ܡܸܬܼܢܲܚܲܡ ܐܵܦ ܡܸܨܛܲܒܲܬܼ", "ܘܐ̄ܪܵܙܵܢܵܐܝܼܬܼ ܡܕܲܡܸܐ ܒܚܲܝܹ̈ܐ ܠܵܐ ܡ̇ܝܘܿܬܹ̈ܐ ܀", ":ܐ̄ܪܵܙܵܐ ܗ̄ܘ̣ ܝܲܠܕܹܿܗ ܕܗܵܘ̇ ܡ̇ܘܠܵܕܵܐ ܕܗܵܘܹ̇ܐ ܒܚܲܪܬܵܐ", "ܘܕܘܼܒܵܪ ܚܲܝܵܘ̈ܗܝ ܕܗܵܘ̇ ܗܘܼܦܵܟܼܵܐ ܕܡܲܠܟܿܘܼܬܼ ܪܵܘܡ̇ܐ ܀", ":ܒܐܘܼܪܚܵܐ ܕܚܲܝܹ̈ܐ ܪ̈ܘܼܚܵܢܝܹܐ ܡܫܲܪܸܐ ܕܢܸܪܕܸܿܐ", "ܘܐܲܝܟ ܪ̈ܘܼܚܵܢܹܐ ܚܵܝܹ̇ܐ ܒܐܘܼܟܼܠܵܐ ܪܘܼܚܵܢܵܝܵܐ ܀", ":ܪܘܼܚܵܢܵܐܝܼܬܼ ܗܵܘܹ̇ܐ ܝܲܠܕܹܿܗ ܐ̄ܪܵܙܵܢܵܝܵܐ", "ܘܠܲܦܘܼܬܼ ܝܲܠܕܹܿܗ ܐܵܦ ܬܘܼܪܣܵܝܵܐ ܕܲܡܛܲܝܲܒܼ ܠܹܗ ܀", ":ܚܲܕܬܼܵܐ ܗ̄ܘ̣ ܝܲܠܕܹܿܗ ܘܢܘܼܟܼܪܵܝ ܣܲܓܿܝܼ ܠܐܲܪ̈ܥܵܢܵܝܹܐ", "ܘܠܲܝܬܿ ܡܲܬܼܩܵܠܵܐ ܠܪܲܒܿܘܼܬܼ ܐܘܼܟܼܠܵܐ ܕܡܸܬܿܬܲܪܣܸܐ ܒܹܗ ܀", ":ܒܲܕܼܡܘܼܬܼ ܚܲܠܒܼܵܐ ܝܵܢܹ̇ܩ ܐ̄̈ܪ̈ܵܙܹܐ ܐܲܠܵܗܵܝܹ̈ܐ", "ܘܲܡܕܲܪܓܼܝܼܢ ܠܹܗ ܐܲܝܟ ܝܲܠܘܼܕܵܐ ܠܘܵܬܼ ܕܲܥܬܼܝܼ̈ܕܼܵܢ ܀", ":ܐܸܡ̇ܐ ܕܪܘܼܚܵܐ ܡܛܲܝܼܒܼܵܐ ܠܚܲܝܵܘ̈ܗܝ ܚܲܠܒܼܵܐ ܕܪܘܼܚܵܐ", "ܘܲܚܠܵܦ ܬܕܲܝܵ̈ܐ ܣܵܝ̇ܡܵܐ ܒܦܘܼܡܹܗ ܦܲܓܼܪܵܐ ܘܲܕܡ̇ܐ ܀", ":ܒܦܲܓܼܪܵܐ ܘܲܕܡ̇ܐ ܡܲܚܝܵܐ ܥܹܕܿܬܵܐ ܠܲܒܼܢܲܝ̈ ܟܲܪܣܵܗ̇", "ܘܲܡܥܲܗܕܼܵܐ ܠܗܘܿܢ ܚܘܼܒܵܐ ܪܲܒܵܐ ܕܲܡܟܼܝܼܪܘܼܬܼܵܗ̇ ܀", ":ܡܟܼܝܼܪܵܗ̇ ܝܲܗ̣̄ܒܼ ܠܵܗ̇ ܦܲܓܼܪܹܗ ܘܲܕܼܡܹܗ ܪܲܗܒܼܘܿܢ ܚܲܝܹ̈ܐ", "ܕܬܸܩܢܸܐ ܚܲܝܠܵܐ ܠܡܸܬܲܠ ܚܲܝܹ̈ܐ ܡ̣ܢ ܚܲܝܘܼܬܼܵܗ̇ ܀", ":ܗܘ̤ ܒܲܕܸܿܩ ܠܵܗ̇ ܕܒܼܐܘܼܟܼܠܵܐ ܕܦܲܓܼܪܹܗ ܡܲܚܸܐ ܠܝܲܠܕܲܝ̈ܗ̇", "ܒܝܲܕܼ ܦܸܵܠ̈ܐܵܬܼܵܐ ܕܩܲܕܼܿܡ ܪܲܟܹܒܼ ܐ̈ܪܵܙܵܢܵܐܝܼܬܼ ܀", ":ܬܵܘܪܵܐ ܕܦܸܛܡܵܐ ܟܲܢܹܝܗ ܠܕܼܒܼܚܵܐ ܕܦܲܓܼܪܵܢܘܼܬܹܗ", "ܘܩܲܕܸܿܡ ܕܲܒܼܚܹܗ ܒܝܲܕܼ ܦܘܼܢܵܝܵܐ ܕܚܲܕܼ ܡ̣ܢ ܝܲܠܕܹܿܝ̈ܗ̇ ܀", ":ܒܝܲܠܕܹܿܝܹ̈ܗ̇ ܫܸܠܡܲܬ̤ ܗܵܝ̇ ܕܲܟܼܝܼܒܼܵܐ ܒܫܲܪܒܹܿܗ ܕܛܵܥ̇ܝܵܐ", "ܕܲܢܦܲܩ̣ ܚܘܼܒܹܿܗ ܘܩܲܒܸܿܠ ܐܸܢܘܿܢ ܒܡܲܥܡܘܿܕܝܼܬܼܵܐ ܀", ":ܒܚܘܼܒܵܐ ܘܪ̈ܲܚܡܹܐ ܢܦܲܩ̣ ܠܘܼܩܒܲܠܗܘܿܢ ܘܩܲܒܸܿܠ ܐܸܢܘܿܢ", "ܘܥܲܦܸܩ ܐܸܢܘܿܢ ܐܲܝܟ ܕܲܠܡܝܼܬܹ̈ܐ ܕܲܦܢ̣ܵܘ ܘܲܚ̣ܝܵܘ ܀", ":ܚܹܝܠ ܦܸܠ̈ܐܵܬܹܗ ܦܲܫܸܩ ܘܲܓܼܠܵܐ ܩܕܼܵܡ ܥܲܝܢܲܝ̈ܗܘܿܢ", "ܘܚܲܕܿܝܼ ܐܸܢܘܿܢ ܒܐܘܼܟܼܠܵܐ ܘܫܸܩܝܵܐ ܪܘܼܚܵܢܵܝܵܐ ܀", ":ܝܲܗ̣̄ܒܼ ܪܲܗܒܼܘܿܢܵܐ ܥܙܲܩܬܼܵܐ ܕܐܸܡ݂ܲܪ ܚܲܝܠܵ ܕܪܘܼܚܵܐ", "ܘܐܲܠܒܸܿܫ ܐܸܢܘܿܢ ܐܸܣܛܲܠ ܫܘܼܒܼܚܵܐ ܕܡܲܥܡܘܿܕܼܝܼܬܼܵܐ ܀", ":ܕܒܲܚ̣ ܠܲܩܢܘܿܡܹܗ ܕܲܡܦܲܛܲܩ ܗ̄ܘ̣ܵܐ ܪܘܚܵܢܵܐܝܼܬܼ", "ܘܐܵܘܟܸܿܠ ܐܸܢܘܿܢ ܐܘܼܟܼܠܵܐ ܕܲܟܼܣܹܝܢ ܚܲܝܹ̈ܐ ܒܐܘܼܟܠܹܗ ܀", ":ܐܲܣܐܸܢ ܐܸܢܘܿܢ ܪܲܗܛܵܐ ܛܵܒܼܵܐ ܕܕܸܘܼܒܵܪ ܚܲܝܹ̈ܐ", "ܕܠܵܐ ܢܸܬܿܬܲܩܠܘܼܢ ܒܲܫܒܼܝܼܠ ܙܹܐܦܵܐ ܕܡ̇ܝܘܿܬܼܘܼܬܼܵܐ ܀", ":ܙܲܡܸܢ ܘܲܩ̣ܪܵܐ ܠܲܫܡܲܝܵܢܹ̈ܐ ܒܝܘܿܡ ܚܘܼܕܵܬܼܗܘܿܢ", "ܘܐܲܦܨܲܚ ܐܸܢܘܿܢ ܕܲܟܼܡܝܼܪܝܼܢ ܗ̄ܘ̣ܵܐ ܥܲܠ ܚܵܘܒܲܝ̈ܗܘܿܢ ܀", ":ܟܲܪܣܵܐ ܕܡܲܝܵ̈ܐ ܝܸܠܕܲܬ̤ ܐܸܢܘܿܢ ܪܘܼܚܵܢܵܐܝܼܬܼ", "ܘܚܹܝܠ ܛܲܝܒܿܘܼܬܹܗ ܫܲܡܠܝܼ ܘܲܓܼܡܲܪ ܣܘܼܢܩܵܢܲܝ̈ܗܘܿܢ ܀", ":ܥܝܼܪܹ̈ܐ ܘܐ̄ܢܵܫܵܐ ܚܕܝܼܘ ܐܵܦ ܚܵ̇ܕܹܝܢ ܒܲܬܼܝܵܒܼܘܼܬܼܗܘܿܢ", "ܕܲܢܩܸܦܘ ܡܸܠܹ̈ܐ ܕܲܒܼܦܵܠ̈ܐܵܬܼܵܐ ܠܘܵܬܼ ܣܘܼܥܪ݁ܵܢܹܐ ܀", ":ܫܡܲܝܵܐ ܘܐܲܪܥܵܐ ܦܨܝܼܚܝܼܢ ܕܲܦܢ̣ܵܘ ܠܵܘܬܼ ܐܲܒܼܗܘܿܢ", "ܘܐܸܚܲܕܼܘ ܢܘܼܡܹܐ ܕܡܲܪ̈ܵܗܵܛܲܝܗܘܿܢ ܕܲܒܼܙܝܼܙܝܼܢ ܗ̄ܘ̣ܵܐ ܀", ":ܫܹܐܕܹ̈ܐ ܒܲܙܘܼܗ̇ ܠܝܵܪܬܿܘܼܬܼ ܐ̄ܢܵܫܵܐ ܥܵܘ̇ܠܵܐܝܼܬܼ", "ܘܩܵܡ̣ ܚܲܕܼ ܐ̄ܢܵܫܵܐ ܘܐܸܡ݂ܲܪ ܕܝܼܢܵܐ ܘܦܲܪܣܝܼ ܐܸܢܘܿܢ ܀", ":ܕܝܼܢܵܐ ܟܹܐܢܵܐ ܐܸܡ݂ܲܪ ܥܲܡܗܘܿܢ ܕܢܲܟܿܘܼܠܬܼܵܢܹ̈ܐ", "ܘܐܲܥܕܿܝܼ ܡܸܢܗܘܿܢ ܒܸܙܬܼܵܐ ܕܚܲܛ݂ܲܦ ܡ̣ܢ ܒܹܝܬܼ ܐܲܒܼܘܼܗܝ ܀", ":ܒܐܵܕܼܵܡ ܐܲܛܥܝܼ ܛܵܥ̇ܝܵܐ ܕܙܵܪܲܥ ܛܘܼܥܝܲܝ ܒܵܥܠܡܵܐ", "ܘܛܲܢ ܒܲܪ ܐܵܕܼܵܡ ܘܲܬܼܒܲܥ ܨܲܥܪܵܐ ܕܟܼܠܹܗ ܓܸܢܣܹܗ ܀", ":ܛܢܵܢܵܐ ܪܲܒܵܐ ܠܒܸܫ̣ ܚܲܡܝܼܡܵܐ ܚܠܵܦ ܐܲܒܼܵܗܘ̈ܗܝ", "ܘܩܲܒܸܿܠ ܕܢܡܘܼܬܼ ܘܠܵܐ ܕܢܸܬܼܟܲܢܘܿܢ ܥܲܒܼ̈ܕܹܿܐ ܕܒܼܝܼܫܹ̈ܐ ܀", ":ܐܲܝܟ ܐܲܬܼܠܹܝܛܵܐ ܢܚܸܬܼ ܠܐܵܓܼܘܿܢܵܐ ܕܲܚܠܵܦ ܥܲܡܹܗ", "ܘܐܸܚܲܕܼ ܕܲܪܵܐ ܥܲܡ ܣܵܛܵܢܵܐ ܘܚ݂ܲܣܢܹܗ ܘܲܙܟܼܵܝ̣ܗܝ ܀", ":ܒܪܹܫ ܓܵܓܼܘܼܠܬܵܐ ܐܲܩܪܸܒܼ ܥܲܡܹܗ ܕܩܵܛܹ̇ܠ ܐ̄ܢܵܫܵܐ", "ܘܥܲܒܼܕܹܿܗ ܓܘܼܚܟܵܐ ܠܥܹܝܢ ܡܲܠܲܐܟܹ̈ܐ ܘܲܒܼܢܲܝ̈ܢܵܫܵܐ ܀", ":ܒܢܲܝܙܟܼܵܐ ܕܩܲܝܣܵܐ ܣܲܚܦܹܗ ܘܫܲܕܼܵܝܗܝ ܡ̣ܢ ܬܘܼܟܼܠܵܢܹܗ", "ܒܗܵܘ̇ ܡܼܢ ܕܣܵܒܲ̇ܪ ܕܥܵܐܹ̇ܠ ܡ̇ܘܬܵܐ ܒܠ݂ܲܥ ܘܐܸܬܼܒܲܣܒܲܣ ܀", ":ܒܡܵܘܬܼܵܐ ܕܐ̄ܢܵܫܵܐ ܡܸܫܬܲܒܼܗܲܪ ܗ̄ܘ̣ܵܐ ܚܬܼܝܼܪ ܪܸܥܝܵܢܵܐ", "ܘܲܒܼܝܲܕܼ ܡ̇ܘܬܵܐ ܕܚܲܕܼ ܒܲܪܢܵܫܵܐ ܒܛܸܠ ܫܘܼܒܼܗܵܪܹܗ ܀", ":ܚܲܕܼ ܒܲܪܢܵܫܵܐ ܡ̣ܝܼܬܼ ܒܲܙܩܝܼܦܵܐ ܚܠܵܦ ܡ̇ܝܘܿܬܹ̈ܐ", "ܘܐܲܠܸܦ ܐܸܢܘܿܢ ܕܢܸܪܕܿܘܿܢ ܒܐܘܼܪܚܵܐ ܕܡ̇ܘܬܹܿܗ ܘܚܲܝܵܘ̈ܗܝ ܀", ":ܡ̇ܘܬܹܿܗ ܘܚܲܝܵܘ̈ܗܝ ܨܵܝ̇ܪܝܼܢ ܐ̄ܢܵܫܵܐ ܒܡܲܥܡܘܿܕܼܝܼܬܼܵܐ", "ܘܡ̇ܐ ܕܡܝܼܬܼܘ ܥܲܡܹܗ ܩܵܡ̣ܘ ܘܐܸܬܼܢܲܚܲܡܘ ܐ̄ܪܵܙܵܢܵܐܝܼܬܼ ܀", "ܒܐܘܼܪܚܵܐ ܚܕܲܬܵܐ ܕܚܵܝܑܬܼ ܡܝܼܐܬܹ̈ܐ ܪܵܕܹܝܢ ܥܲܡܹܗ:", "ܘܲܒܼܕܼܘܼܒܵܪܹ̈ܐ ܕܲܫܡܲܝܵܢܹ̈ܐ ܡܕܲܡܹܝܢ ܒܐܲܪܥܵܐ ܀", ":ܒܐܘܼܟܼܠܵܐ ܕܦܲܓܼܪܹܗ ܛܵܪܕܿܝܼܢ ܡܵܘܬܵܐ ܡ̣ܢ ܦܲܓܼܪ̈ܲܝܗܘܿܢ", "ܘܒܲܕܡܹܗ ܚܲܝܵܐ ܡܲܫܩܝܼܢ ܚܲܝܹ̈ܐ ܠܪܸ̈ܥܝܵܢܲܝܗܘܿܢ ܀", ":ܠܦܲܓܼܪܵܐ ܘܢܲܦܫܵܐ ܡܬܲܪܣܹܝܢ ܒܐܘܼܟܼܠܵܐ ܕܦܲܓܼܪܹܗ ܘܲܕܼܡܹܗ", "ܘܲܠܣܵܛܵܢܵܐ ܘܡ̇ܘܬܵܐ ܙܵܟܹ̇ܝܢ ܒܚܹܝܠ ܡ̇ܘܗܲܒܼܬܹܗ ܀", ":ܒܚܹܝܠ ܡܵܘܗܲܒܼܬܹܗ ܣܚ̣ܵܘ ܘܐܸܬܼܩܲܕܲܫܘ ܡ̣ܢ ܚܵܘܒܲܝ̈ܗܘܿܢ", "ܘܲܩ̣ܢܵܘ ܚܲܝܠܵܐ ܠܡܸܬܼܟܲܬܵܫܘܼ ܠܘܼܩܒܲܠ ܚܲܫܹ̈ܐ ܀", ":ܚܲܝܠܵܐ ܟܲܣܝܵܐ ܠܒܸܫ̣ܘ ܡ̣ܢ ܡܲܝ̈ܵܐ ܠܒܼܝܼܫܲܝ̈ ܚܲܫܹ̈ܐ", "ܘܫܲܪܝܼܘ ܡܲܩܠܹܝܢ ܠܲܡܕܼܵܫ ܚܲܝܠܹܗ ܕܲܒܼܥܸܠܕܲܪܵܐ ܀", ":ܐܲܝܟ ܐܲܬܼܠܹܝܛܹ̈ܐ ܣܠܸܩ̣ܘ ܡ̣ܢ ܘܲܙܢܵܐ ܕܡܲܥܡܘܿܕܼܝܼܬܼܵܐ", "ܘܩܲܒܸܿܠܘ ܐܸܢܘܿܢ ܥܝܼܪܹ݁ܐ ܘܐ̄ܢܵܫܵܐ ܚܘܼܒܵܢܵܐܝܼܬܼ ܀", ":ܩܵܠ ܙܵܟܼܘܼܬܼܗܘܿܢ ܩ̣ܥܵܘ ܐܲܪ̈ܥܵܢܹܐ ܘܲܫܡܲܝܵܢܹ̈ܐ", "ܘܫܲܡ݂ܲܥܘ ܫܹܐܕܹ̈ܐ ܘܙܵܥ̣ܘ ܘܐܸܬܼܒܲܠܗܝܼܘ ܒܩܵܠܵܐ ܚܲܕܼܬܼܵܐ ܀", ":ܟܠܝܼܠܹ̈ܐ ܓܕܲܠܘ ܠܗܘܿܢ ܪܵܘܡ̇ܐ ܘܥܘܼܡܩܵܐ ܒܐܝܼܕܼܵܐ ܕܐ̄ܢܵܫܵܐ", "ܕܲܚܙ̣ܵܘ ܕܲܙܟܼܵܘ ܩܪܵܒܼܵܐ ܪܲܒܵܐ ܥܲܡ ܚܲܣܝܼܢܵܐ ܀", ":ܕܵܫܢܹ̈ܐ ܕܪܵܡܝܼܢ ܡ̣ܢ ܥܲܡܠܲܝ̈ܗܘܿܢ ܢܣ݂ܲܒܼܘ ܡ̣ܢ ܡܲܠܟܵܐ", "ܘܲܫܒܼܝܼܚܵܐܝܼܬܼ ܝܲܩܲܪ ܐܸܢܘܿܢ ܠܥܸܠ ܡ̣ܢ ܚܲܝܠܵܐ ܀", ":ܒܓܼܵܘ ܦܵܠܵܛܝܼܢ ܕܲܣܬܼܝܼܪ̈ܵܬܹܗ ܐܲܣܡܸܟ ܐܸܢܘܿܢ", "ܘܦܬܿܘܿܪ ܚܲܝܹ̈ܐ ܠܵܐ ܡ̇ܝܘܿܬܹ̈ܐ ܣܵܡ̣ ܩܘܼܕܼܡܲܝܗܘܿܢ ܀", ":ܓܢܘܿܢܵܐ ܦܲܐܝܵܐ ܬܲܩܸܢ ܒܐܲܪܥܵܐ ܒܐ̄ܙܵܪ ܗܵܘ̇ ܕܲܠܥܸܠ", "ܕܢܸܬܼܒܿܣܡܘܼܢ ܒܹܗ ܐ̄ܪܵܙܵܢܵܐܝܼܬܼ ܥܲܕܼ ܫܘܼܠܵܡܵܐ ܀", ":ܩܘܼܕܼܫܵܐ ܒܢ̣ܵܐ ܠܹܗ ܕܲܢܩܲܕܿܫܝܼܢ ܒܹܗ ܠܲܫܡܵܐ ܕܩܘܼܕܼܫܹܗ", "ܥܲܕܼ ܡܸܬܼܥܵܠܹܝܢ ܠܲܩܕܼܘܿܫ ܕܲܟܣܸܐ ܒܪܵܘܡܵܐ ܀", ":ܟܵܗܢܹ̈ܐ ܓܒܼ݂ܵܐ ܠܹܗ ܕܲܢܫܲܡܫܘܼܢ ܒܹܗ ܩܲܕܿܝܼܫܵܐܝܼܬܼ", "ܘܲܚܠܵܦ ܕܸܒܼܚܹ̈ܐ ܢܩܲܪܒܼܘܼܢ ܕܸܒܼܚܵܐ ܕܐ̄ܪܵܙܵܐ ܕܲܒܼܪܹܗ ܀", ":ܐ̄ܪܵܙܵܐ ܕܲܒܼܪܹܗ ܡܩܲܪܒܼܝܼܢ ܟܠܢܵܫ ܩܕܼܵܡ ܨܸܒܼܝܵܢܹܗ", "ܘܲܡܚܲܣܹܝܢ ܒܹܗ ܥܵܘ̣ܠܵܐ ܕܐ̄ܢܵܫܵܐ ܕܩܵܪܹ̇ܝܢ ܒܲܫܡܹܗ ܀", ":ܟܸܣܦܵܐ ܕܡܸܠܬܹܗ ܣܵܡ̣ ܒܐܝܼܕܲܝ̈ܗܘܿܢ ܒܝܲܕܼ ܥܸܠ̈ܠܵܬܼܵܐ", "ܕܢܸܬܿܬܲܓܲܪܘܼܢ ܒܹܗ ܩܸܢܝܵܢ ܚܲܝܹ̈ܐ ܪ̈ܘܼܚܵܢܵܝܹܐ ܀", ":ܐܲܝܟ ܕܲܒܼܟܼܘܼܪܵܐ ܢܵܣ̇ܟܿܝܼܢ ܐ̄ܢܵܫܵܐ ܠܲܒܼܢܲܝ̈ܢܵܫܵܐ", "ܘܡ̇ܪܩܝܼܢ ܡܸܢܗܘܿܢ ܫܘܼܚܬܵܐ ܣܢܝܼܬܼܵܐ ܕܥܵܘ̣ܠܵܐ ܣܲܢܝܵܐ ܀", ":ܓܵܘܢܵܐ ܦܲܐܝܵܐ ܩܵܢܹ̇ܝܢ ܡ̣ܢ ܫܹܠܝ ܡ̣ܢ ܓܵܘ ܡܲܝܵ̈ܐ", "ܘܛܵܒܼ ܡ̣ܢ ܫܸܡܫܵܐ ܕܵܠܹ̇ܩ ܢܘܼܗܪܵܐ ܕܪ̈ܥܝܵܢܲܝܗܘܿܢ ܀", ":ܨܡܚܹ̈ܐ ܕܢܘܼܗܪܵܐ ܗܵܘܹܝܢ ܒܐܲܪܥܵܐ ܒܢܘܼܗܪܵܐ ܕܲܒܼܗܘܿܢ", "ܘܢܵܗܲܪ ܥܵܠܡܵܐ ܒܕܸܠܩܹ̈ܐ ܦܐܲܝ̈ܵܐ ܕܕܘܼܒܵܪ̈ܲܝܗܘܿܢ ܀", ":ܪܘܼܚܵܐ ܝܵܢܩ̇ܝܼܢ ܒܵܬܲܪ ܝܲܠܕܵܐ ܕܡܲܥܡܘܿܕܼܝܼܬܼܵܐ", "ܘܲܠܦܘܼܬܼ ܝܲܠܕܵܐ ܐܵܦ ܬܘܼܪܣܵܝܵܐ ܕܪܵܡ ܘܲܡܥܲܠܲܝ ܀", ":ܐܲܝܟ ܦܲܪ̈ܘܼܓܹܐ ܡܪܝܼܡܝܼܢ ܓܸܦܹ̈ܐ ܕܕܘܼܒܵܪ̈ܲܝܗܘܿܢ", "ܘܥܵܐ̇ܠܝܼܢ ܢܵܚ̇ܝܼܢ ܒܩܸܢܵܐ ܦܐܝܼܬܼܵܐ ܕܥܹܕܲܬܼ ܩܘܼܕܫܵܐ ܀", ":ܒܲܕܼܡܘܼܬܼ ܢܸܫܪܵܐ ܡܪܲܚܸܦ ܟܵܗܢܵܐ ܥܲܠ ܐܲܦܲܝ̈ܗܘܿܢ", "ܘܡܲܬܼܩܸܢ ܐܘܼܟܼܠܵܐ ܕܲܓܼܡܝܼܪܘܼܬܼܵܐ ܕܢܸܬܿܬܲܪܣܘܿܢ ܒܹܗ ܀", ":ܕܸܒܼܚܵܐ ܚܲܝܵܐ ܡܛܲܝܸܒܼ ܣܵܐܹ̇ܡ ܩܕܼܵܡ ܥܲܝܢܲܝ̈ܗܘܿܢ", "ܘܲܡܙܲܡܸܢ ܠܗܘܿܢ ܠܡܸܬܼܒܲܩܵܝܘܼ ܒܪܸܚܡܹܬܼ ܢܲܦܫܵܐ ܀", ":ܐ̄ܪܵܙܵܐ ܕܚܝܼܠܵܐ ܡܫܲܪܸܐ ܕܲܢܨܘܼܪ ܪܘܼܚܵܢܵܐܝܼܬܼ", "ܘܐܲܝܟ ܣܲܡܡܵܢܹ̈ܐ ܡܡܲܕܲܟ ܡܸܠܹ̈ܐ ܩܕܼܵܡ ܚܲܙܝܹ̈ܐ ܀", ":ܒܩܲܢܝܵܐ ܕܡܸܠܬܹܗ ܨܵܐܲܪ ܨܲܠܡܵܐ ܕܡܲܠܟܵܐ ܙܩܝܼܦܵܐ", "ܘܐܲܝܟ ܕܲܒܼܨܸܒܼܥܵܐ ܡܚܵܘܸܐ ܚܲܫܹܗ ܐܵܦ ܪܘܼܡܪܵܡܹܗ ܀", ":ܡܵܘܬܵܐ ܘܚܲܝܹ̈ܐ ܡܲܟܼܪܸܙ ܩܵܠܹܗ ܒܐܸܕܼܢܲܝ̈ ܥܲܡܵܐ", "ܘܫܘܼܒܼܩܵܢ ܥܵܘ̣ܠܵܐ ܡܦܲܠܸܓܼ ܝܵܗܹ̇ܒܼ ܒܠܲܚܡܵܐ ܘܚܲܡܪܵܐ ܀", ":ܐ̄ܪܵܙ ܡܝܼܬܼܘܼܬܼܵܐ ܡܚܵܘܸܐ ܠܘܼܩܕܼܵܡ ܠܡܵܝܘܿܬܼܘܼܬܼܵܐ", "ܘܐܲܟܸܿܢ ܓܵܠܹ̇ܐ ܚܹܝܠ ܚܲܝܘܼܬܼܵܐ ܕܲܟܼܣܸܐ ܒܡܸܠܵܘ̈ܗܝ ܀", ":ܐܲܝܟ ܕܲܠܡܝܼܬܼܵܐ ܡܫܵܘܸܐ ܥܲܪܣܵܐ ܒܡܵܐܢܹ̈ܐ ܕܩܘܼܕܼܫܵܐ", "ܘܡܲܣܸܩ ܣܵܐܹ̇ܡ ܠܲܚܡܵܐ ܘܚܲܡܪܵܐ ܐܲܝܟ ܥܲܢܝܼܕܼܵܐ ܀", ":ܝܘܼܡ ܥܘܼܢܕܵܢܵܐ ܕܡܲܠܟܿܐ ܥܵܒܹ̇ܕܼ ܐ̄ܪܵܙܵܢܵܐܝܼܬܼ", "ܘܲܡܩܝܼܡ ܦܵܠܚܹ̈ܐ ܒܲܘܗܝܼܪܘܼܬܼܵܐ ܠܦܘܼܬܼ ܬܲܚܘܝܼܬܼܵܐ ܀", ":ܬܪܹܝܢ ܫܲܡܵܫܹ̈ܐ ܡܩܝܼܡ ܐܲܝܟ ܛܲܟܼܣܵܐ ܡܸܟܵܐ ܘܡܸܟܵܐ", "ܕܢܼܗܘܘܿܢ ܢܵܛ̇ܪܝܼܢ ܐ̄ܪܵܙܵܐ ܕܲܡܠܸܟ ܡܲܠ̈ܟܹܿܐ ܀", ":ܩܸܢܛܵܐ ܘܚܘܼܒܵܐ ܪܡܸܐ ܥܲܠ ܙܵܘܥܹ̈ܐ ܕܪܸ̈ܥܝܵܢܲܝܗܘܿܢ", "ܟܲܕܼ ܡܸܬܼܒܲܩܹܝܢ ܒܠܲܚܡܵܐ ܘܚܲܡܪܵܐ ܐܲܝܟ ܕܲܒܼܡܲܠܟܵܐ ܀", ":ܐ̄ܣܟܹܿܝܡܵܐ ܙܲܗܝܵܐ ܥܛܝܼܦܝܼܢ ܡ̣ܢ ܠܓܼܵܘ ܥܲܠ ܐܲܦܲܝ̈ܗܘܿܢ", "ܘܲܒܼܢܲܚܬܲܝ̈ܗܘܿܢ ܡܚܵܘܹܝܢ ܫܘܼܦܪܵܐ ܕܪ̈ܥܝܵܢܲܝܗܘܿܢ ܀", ":ܒܐܘܼܪܵܪ̈ܲܝܗܘܿܢ ܨܵܝ̇ܪܝܼܢ ܐܵܬ̤ܐ ܕܲܡܫܲܝܢܹ̈ܐ", "ܕܲܥܛܝܼܦܝܼܢ ܗ̄ܘ̣ܵܐ ܢܲܚ̈ܬܹܿܐ ܦܐܲܝ̈ܵܐ ܒܗܲܝܟܲܠ ܩܲܒܼܪܵܐ ܀", ":ܬܪܹܝܢ ܡܲܠܲܐܟܹ̈ܐ ܚܙ̣ܵܘ ܬܲܠܡܝܼܪܹ̈ܐ ܒܩܲܒܼܪܹܗ ܕܡ̇ܪܲܢ", "ܕܲܡܙܲܚܝܼܢ ܗ̄ܘ̣ܵܐ ܕܘܼܟܲܬܼ ܦܲܓܼܪܹܗ ܐܲܝܟ ܕܠܦܲܓܼܪܹܗ ܀", ":ܘܐܸܢ ܪ̈ܘܼܚܵܢܹܐ ܒܕܼܚܠܵܐ ܝܲܩܲܪܘ ܠܕܼܘܼܟܲܬܼ ܦܲܓܼܪܹܗ", "ܟܡܵܐ ܦܲܓܼܪ̈ܢܹܐ ܢܝܲܩܪܘܼܢ ܐ̄ܪܵܙܵܐ ܕܝܲܩܲܪ ܐܸܢܘܿܢ ܀", ":ܒܗܵܘ̇ ܐܸܣܟܹܿܡܵܐ ܕܲܬܼܪܹܝܢ ܥܝܼܪܹ̈ܐ ܬܪܹܝܢ ܫܲܡܵܫܹ̈ܐ", "ܩܵܝ̇ܡܝܼܢ ܗܵܫܵܐ ܠܲܡܪܲܚܵܦܘܼ ܠܥܸܠ ܡ̣ܢ ܐ̄ܪ̈ܵܙܹܐ ܀", ":ܟܵܗܢܵܐ ܡܡܲܠܸܐ ܕܘܼܟܲܬܼ ܦܘܼܡܵܐ ܚܠܵܦ ܟܠ ܦܘܼܡܝܼ̈ܢ", "ܘܐܲܝܟ ܡܸܨܥܵܝܵܐ ܡܬܲܪܓܸܿܡ ܩܵܠܹܗ ܥܲܡ ܟܲܣܝܘܼܬܼܵܐ ܀", ":ܠܟܲܣܝܵܐ ܩܵܪܹ̇ܐ ܕܲܢܫܲܕܲܪ ܠܹܗ ܚܲܝܠܵܐ ܟܲܣܝܵܐ", "ܕܢܸܬܸܿܠ ܚܲܝܠܵܐ ܒܠܲܚܡܵܐ ܘܚܲܡܪܵܐ ܠܡܸܬܲܠ ܚܲܝܹ̈ܐ ܀", ":ܨܹܝܕܼ ܟܲܣܝܘܼܬܼܵܐ ܡܲܦܢܸܐ ܚܝܵܪܵܐ ܕܟܼܠ ܪܸ̈ܥܝܵܢܝܼܢ", "ܕܢܸܗܘܘܿܢ ܚܵܝ̇ܪܝܼܢ ܒܲܣܬܼܝܼܪ̈ܵܬܼܵܐ ܒܝܲܕܼ ܓܲܠ̈ܝܵܬܼܵܐ ܀", ":ܠܥܸܠ ܡܲܕܿܥܲܝ̈ܗܘܿܢ ܩܵܥܹ̇ܐ ܘܐܵܡܲ݁ܪ ܠܐܲܪ̈ܥܵܢܵܝܹܐ", "ܘܥܵܢܹ̇ܝܢ ܗܸܢܘ̣ܿܢ ܠܘܵܬܼܵܟ ܡ̇ܪܝܵܐ ܕܲܟܼܣܸܐ ܒܪܵܘܡܵܐ ܀", ":ܬܵܢܹ̇ܐ ܘܐܵܡܲ݁ܪ ܕܡ̇ܢܲܐ ܗ̄ܝܼ ܥܸܠܬܼܵܐ ܕܚܵܘܪܵܐ ܕܲܠܥܸܠ", "ܘܡ̇ܢܵܐ ܡ̇ܢܵܐ ܩܵܪܹ̇ܐ ܠܐ̄ܢܵܫܵܐ ܠܫܵܘܬܵܦܘܼܬܹܗ ܀", ":ܚܘܼܪܘ ܠܲܡ ܐ̄ܢܵܫܵܐ ܒܩܘܼܪܵܒܼ ܕܸܒܼܚܵܐ ܕܲܚܠܵܦܲܝܟܿܘܿܢ", "ܕܲܡܩܲܒܸܿܠ ܠܹܗ ܐܝܼܬܼܝܵܐ ܒܚܘܼܒܵܐ ܚܠܵܦ ܚܲܝܲܝ̈ܟܿܘܿܢ ܀", ":ܚܘܼܪܘ ܬܲܩܢܵܐܝܼܬܼ ܒܠܲܚܡܵܐ ܘܚܲܡܪܵܐ ܕܥܲܠ ܦܵܬܼܘܼܪܵܐ", "ܕܲܡܫܲܚܠܸܦ ܠܹܗ ܚܲܝܠܵܐ ܕܪܘܼܚܵܐ ܠܦܲܓܼܪܵܐ ܘܲܕܼܡ̇ܐ ܀", ":ܚܙܵܘ ܓܲܠ̈ܝܵܬܼܵܐ ܒܪܸ̈ܓܼܫܹܐ ܓܠܲܝ̈ܵܐ ܕܗܲܕܵܡܲܝ̈ܟܿܘܿܢ", "ܘܨܘܼܪܘ ܟܲܣ̈ܝܵܬܼܵܐ ܒܙܵܘܥܹ̈ܐ ܟܣܲܝܵ̈ܐ ܕܪܸ̈ܥܝܵܢܲܝܟܿܘܿܢ ܀", ":ܥܗܲܕܼܘ ܡ̇ܘܬܲܝ̈ܟܿܘܿܢ ܒܐܵܬ̤ܐ ܕܡܲܠܝܵܐ ܡ̇ܘܬܵܐ ܘܚܲܝܹ̈ܐ", "ܘܩܲܠܸܣܘ ܘܐܵܪܸܒܼܘ ܠܝܵܗܹ̇ܒܼ ܚܲܝܠܵܐ ܒܲܡܚܝܼ̈ܠܵܬܼܵܐ ܀", ":ܐܲܝܟ ܕܲܒܼܛܲܒܼܥܵܐ ܡܚܲܬܿܡܝܼܢ ܡܸܠܬܹܗ ܒܝܲܕܼ ܩܵܠܲܝ̈ܗܘܿܢ", "ܕܝܵܐܹ̇ܐ ܘܙܵܕܹܩ ܘܲܦܐܹܐ ܘܩܲܕܼܝܼܫ ܕܸܒܼܚܵܐ ܕܚܲܝܲܝ̈ܢ ܀", ":ܗܘ̤ ܐܲܝܟ ܩܲܢܝܵܐ ܟܵܬܹ̇ܒܼ ܡܸܠܹ̈ܐ ܒܪܹܫ ܠܸܫܵܢܹܗ", "ܘܗܸܢܘ̣ܿܢ ܡܲܪܡܹܝܢ ܐܝܼܕܼܵܐ ܒܩܵܠܵܐ ܕܐܹܝܢ ܫܲܪܝܼܪ̈ܵܢ ܀", ":ܡܸܣܗܲܕܼ ܣܵܗ̇ܕܿܝܼܢ ܠܲܒܼ̈ܢܵܬܼ ܩܵܠܹ̈ܐ ܕܲܚܠܵܦܲܝܗܘܿܢ", "ܘܲܚܠܵܦ ܛܲܒܼܥܵܐ ܡܚܲܬܿܡܝܼܢ ܒܐܵܡܝܢ ܐ̄ܪܵܙ ܚܲܝܲܝ̈ܗܘܿܢ ܀", ":ܫܛܵܪ ܬܵܘܕܿܝܼܬܼܵܐ ܡܲܨܲܚ ܟܵܬܹܿܒܼ ܒܝܲܕܼ ܦܸܬܼܓܼܵܡ̣ܵܘ̈ܗܝ", "ܘܗܵܢܘ̣ܿܢ ܥܵܪܒܿܝܼܢ ܕܐܹܝܢ ܦܵܪܥܝܼܢܲܢ ܚܵܘܒܲܬܼ ܫܘܼܒܼܚܵܐ ܀", ":ܒܩܵܠܵܐ ܦܵܪܥܝܼܢ ܫܘܼܒܼܚܵܐ ܕܒܲܟܼܬܼܝܼ̈ܒܼܵܬܹܗ", "ܘܗܘ̤ ܡܝܲܒܸܿܠ ܠܹܗ ܠܘܵܬܼ ܨܸܒܼܝܵܢܵܐ ܐܲܠܵܗܵܝܵܐ ܀", ":ܥܲܡ ܩܘܼܪܒܵܢܵܐ ܡܲܣܸܩ ܟܵܗܢܵܐ ܨܠܘܿܬܹܗ ܕܥܲܡܵܐ", "ܘܲܡܩܲܕܹܿܫ ܠܹܗ ܒܫܵܘܬܵܦܘܼܬܼܵܐ ܕܐ̄ܪܵܙܵܐ ܚܲܝܵܐ ܀", ":ܒܚܲܫܵܐ ܪܲܒܵܐ ܡܨܲܠܸܐ ܚܠܵܦܘܗܝ ܘܲܚܠܵܦ ܟܠܢܵܫ", "ܕܬܸܗܘܸܐ ܡܸܠܬܹܗ ܕܸܒܼܚܵܐ ܡܩܲܒܿܠܵܐ ܩܕܼܵܡ ܥܸܠܵܝܵܐ ܀", ":ܐܲܝܟ ܪ̈ܘܼܚܵܢܹܐ ܡܕܲܡܸܐ ܒܡܸܠܵܘ̈ܗܝ ܟܲܕܼ ܡܸܬܼܟܲܫܲܦ", "ܘܩܲܕܿܝܼܫܵܐܝܼܬܼ ܡܲܠܸܦ ܐ̄ܢܵܫܵܐ ܠܡܸܩܥܵܐ ܩܲܕܿܝܼܫ ܀", ":ܩܵܠ ܩܘܼܕܵܫܵܐ ܕܲܡܫܲܝܵܢܹ̈ܐ ܬܵܢܹ̇ܐ ܠܐ̄ܢܵܫܵܐ", "ܕܢܸܗܘܘܿܢ ܩܵܥܹ̇ܝܢ ܩܲܕܿܝܼܫ ܩܲܕܝܼܫ ܩܲܕܝܼܫ ܡ̇ܪܝܵܐ ܀", ":ܗܵܝ̇ ܒܲܪܬܼ ܩܵܠܵܐ ܕܲܩܥ̣ܵܘ ܣܪ̈ܵܦܹܐ ܬܠܵܬܼ ܙܲܒܼ̈ܢܬܼܵܐ", "ܗ̤ܝ ܗܵܝ̇ ܡܲܫܡܲܥ ܒܐܸܕܢܲܝ̈ ܥܲܡܵܐ ܒܥܸܕܵܢ ܐ̄̇ܪ̈ܵܙܹܐ ܀", ":ܐܲܝܟ ܐܹܫܲܥܝܵܐ ܚܲܫܝܼܫ ܐܵܦ ܗܘ̤ ܡܵܐ ܕܡܲܫܡܲܥ ܠܵܗ̇", "ܟܲܕܼ ܡܸܬܼܥܲܗܲܕܼ ܫܝܼܛܘܼܬܼ ܐ̄ܢܵܫܵܐ ܕܲܟܼܡܵܐ ܝܸܪܒܲܬ̤ ܀", ":ܗܵܘ̇ ܒܘܼܕܵܩܵܐ ܕܲܚܙ̣ܵܐ ܢܒܼܝܼܵܐ ܐ̄ܪܵܙܵܡܵܐܝܼܬܼ", "ܗܘ̤ ܒܲܥܒܼܵܕܼܵܐ ܡܸܬܼܒܲܩܸܐ ܒܹܗ ܒܗܲܝܡܵܢܘܼܬܼܵܐ ܀", ":ܓܡܘܼܪܬܵܐ ܕܢܘܼܪܵܐ ܚܙ̣ܵܐ ܐܹܫܲܥܝܵܐ ܕܩܸܪܒܲܬ̤ ܨܹܐܕܼܵܘܗܝ", "ܕܲܠܒܼܝܼܟ ܗ̄ܘ̣ܵܐ ܠܵܗ̇ ܣܪܵܦܵܐ ܕܢܘܼܪܵܐ ܒܐܝܼܕܼܵܐ ܕܢܘܼܪܵܐ ܀", ":ܠܦܘܼܡܹܗ ܩܸܪܒܲܬ̤ ܟܲܕܼ ܠܵܐ ܩܸܪܒܲܬ̤ ܫܲܪܝܼܪܐܝܼܬܼ", "ܘܲܥܛܵܬ̤ ܥܵܘ̣ܠܵܐ ܕܦܲܓܼܪܹܗ ܘܢܲܦܫܹܗ ܫܲܪܝܼܪܐܝܼܬܼ ܀", ":ܠܵܐ ܗ̄ܘ̣ܵܐ ܚܸܙܘܵܐ ܡܸܬܼܪܲܓܼܫܵܢܵܐ ܚܙ̣ܵܐ ܚܲܙܵܝܵܐ", "ܘܠܵܐ ܪܘܼܚܵܢܵܐ ܓܡܘܼܪܬܵܐ ܓܫܝܼܡܢܬܵܐ ܩܲܪܸܒܼ ܨܹܐܕܼܵܘܗܝ ܀", ":ܒܘܼܕܼܩ ܐ̄ܪܵܙܵܐ ܕܦܲܓܼܪܵܐ ܘܲܕܼܡܵܐ ܚܙ̣ܵܐ ܒܲܓܼܡܘܼܪܬܵܐ", "ܕܒܲܕܼܡܘܼܬܼ ܢܘܼܪܵܐ ܡܛܲܠܸܩ ܥܵܘ̣ܠܑܵܐ ܕܡ̇ܝܘܿܬܼܘܼܬܼܵܐ ܀", ":ܚܹܝܠ ܗܵܘ̇ ܐ̄ܪܵܙܵܐ ܕܲܚܙ̣ܵܐ ܢܒܼܝܼܵܐ ܡܦܲܫܸܩ ܟܵܗܢܵܐ", "ܘܐܲܝܟ ܕܲܒܼܟܼܠܒܿܬܼܵܐ ܠܵܒܹ̇ܟ ܒܐܝܼܕܹܗ ܢܘܼܪܵܐ ܒܠܲܚܡܵܐ ܀", ":ܕܘܼܟܲܬܼ ܣܪܵܦܵܐ ܡܡܲܠܸܐ ܠܥܲܡܵܐ ܐܲܝܟ ܕܠܹܐܫܲܥܝܵܐ", "ܘܲܒܼܣܘܼܥܪ̈ܵܢܹܐ ܥܵܛܹ̇ܐ ܥܵܘ̣ܠܵܐ ܘܝܵܗܹ̇ܒܼ ܚܲܝܹ̈ܐ ܀", ":ܣܪܵܦܵܐ ܕܪܘܼܚܵܐ ܠܵܐ ܠܒ݂ܲܟ ܒܐܝܼܕܹܗ ܚܸܙܘܵܐ ܪܕܘܼܚܵܐ", "ܘܗܵܢܵܘ̇ ܬܲܗܪܵܐ ܕܐܝܼܕܼܵܐ ܕܒܸܣܪܵܐ ܠܒܼܝܼܟܼܵܐ ܠܪܘܼܚܵܬܐ ܀", ":ܩܲܠܝܼܠ ܓܸܦܹ̈ܐ ܠܵܐ ܣܦ݂ܲܩ ܐܲܥܸܠ ܐܘܼܟܼܠܵܐ ܠܟܲܪܣܵܐ", "ܘܝܲܩܝܼܪ ܓܘܼܫܡܵܐ ܡ̇ܘܫܸܛ ܐܝܼܕܹܗ ܥܕܲܡ̇ܐ ܠܙܵܥܹ̈ܐ ܀", ":ܠܦܲܓܼܪܵܐ ܘܢܲܦܫܵܐ ܡܬܲܪܣܸܐ ܒܐܘܼܟܼܠܵܐ ܕܚܲܝܠܹܗ ܕܐ̄ܪܵܙܵܐ", "ܘܡ̣ܢ ܡ̇ܝܘܿܬܹ̈ܐ ܥܵܒܹ̇ܕܼ ܐ̄ܢܵܫܵܐ ܠܵܐ ܡ̇ܝܘܿܬܹ̈ܐ ܀", ":ܫܘܼܠܛܵܢ ܡ̇ܘܬܵܐ ܡܒܲܛܸܠ ܩܵܠܹܗ ܡ̣ܢ ܡ̇ܝܘܿܬܹ̈ܐ", "ܘܐܘܼܚܕܵܢ ܒܝܼܫܵܐ ܫܵܪܹܐ ܘܡܲܥܒܲܪ ܡ̣ܢ ܡܵܝܘܿܬܹ̈ܐ ܀", ":ܒܐܘܼܟܼܠܵܐ ܩܲܛ̣ܠܲܢ ܒܝܼܫܵܐ ܒܪܵܫܝܼܬܼ ܘܥܲܒܼܕܿܢ ܥܲܒܼ̈ܕܹܿܐ", "ܘܲܒܼܝܲܕܼ ܐܘܼܟܼܠܵܐ ܨܒܼܵܐ ܒܵܪܘܿܝܵܐ ܕܢܲܚܹܝܢ ܗܵܫܵܐ ܀", ":ܒܐܝܼܕܵܐ ܕܩܸܛܦܲܬ̤ ܦܹܐܪܵܐ ܒܲܥܕܹܢ ܥܵܘ̇ܠܵܐܝܼܬܼ", "ܒܵܗ̇ ܐܸܘܫܸܛ ܠܲܢ ܦܹܐܪܵܐ ܕܚܲܝܹ̈ܐ ܚܲܟܿܝܼܡܵܐܝܼܬܼ ܀", ":ܒܵܐܕܼܵܡ ܠܵܛܲܢ ܘܝܲܗ̣̄ܒܲܢ ܐܘܼܟܼܠܵܐ ܠܡܵܘܬܵܐ ܝܲܥܢܵܐ", "ܘܲܒܼܒܲܪ ܐܵܕܼܵܡ ܦܬܲܚܠܲܢ ܢܸܒܼܥܵܐ ܕܒܲܣܝܼܡܘܼܬܹܗ ܀", ":ܒܹܗ ܒܲܟܼܝܵܢܲܢ ܓܡ݂ܲܪ ܨܸܒܼܝܵܢܹܗ ܘܚܵܘܝܼ ܚܘܼܒܹܿܗ", "ܕܲܬܼܫܲܪܲܪ ܠܲܢ ܗܵܝ̇ ܒܲܪܬܼ ܩܵܠܵܐ ܕܲܩܪ̣ܵܢ ܨܲܠܡܹܗ ܀", ":ܠܲܢ ܝܲܗ̣̄ܒܼ ܠܡܸܬܲܠ ܪܲܗܒܼܘܿܢ ܚܲܝܹ̈ܐ ܒܡܵܝܘܿܬܼܘܼܬܲܢ", "ܕܐܲܝܟ ܨܸܒܼܝܵܢܲܢ ܢܦܲܪܢܸܣ ܢܲܦܫܲܢ ܒܚܹܝܠ ܨܸܒܼܝܵܢܹܗ ܀", ":ܒܚܹܝܠ ܨܸܒܼܝܵܢܹܗ ܡܦܲܠܸܓܼ ܟܵܗܢܵܐ ܚܲܝܹ̈ܐ ܒܠܲܚܡܵܐ", "ܘܪܵܕܹܦ ܥܵܘ̣ܠܵܐ ܘܡܲܥܡܲܪ ܪܘܼܚܵܐ ܒܓܼܵܘ ܗܲܕܵܡܹ̈ܐ ܀", ":ܚܲܝܠܵܐ ܕܪܘܼܚܵܐ ܢܵܚܹ̇ܬܼ ܨܹܐܕܵܘܗܝ ܕܒܲܪ ܡ̇ܝܘܿܬܹ̈ܐ", "ܘܫܵܪܹܐ ܒܠܲܚܡܵܐ ܘܲܡܩܲܕܸܿܫ ܠܹܗ ܒܪܲܒܿܘܼܬܼ ܚܲܝܠܹܗ ܀", ":ܐܘܿ ܬܸܕܼܡܘܼܪܬܵܐ ܕܟܲܕܼ ܗܘ̤ ܪܘܼܚܵܐ ܡܠܸܐ ܟܠ ܡܸܢܹܗ", "ܥܕܲܡ̇ܐ ܕܦܵܩܹ̇ܕܼ ܥܲܦܪܵܢܵܝܵܐ ܠܵܐ ܡܸܬܼܩܲܪܲܒܼ ܀", ":ܐܘܿ ܡ̇ܘܗܲܒܼܬܼܵܐ ܕܟܲܕܼ ܝܼܗܝܼܒܼܵܐ ܡ̣ܢ ܫܘܼܪܵܝܵܐ", "ܥܕܲܡ̇ܐ ܕܲܡܦܝܼܣ ܒܲܪ ܕܲܚܝܼܚܵܐ ܠܵܐ ܡܸܬܼܢܲܣܒܵܐ ܀", ":ܐܝܼܬܼܵܘܗܝ ܪܘܼܚܵܐ ܨܹܝܕܼ ܟܠ ܘܲܒܼܟܼܠ ܒܪܵܘܡ̇ܐ ܘܥܘܼܡܩܵܐ", "ܘܲܓܼܢܝܼܙ ܘܲܡܚܵܘܸܐ ܠܹܗ ܟܵܗܢܵܐ ܒܡܸܠܵܘ̈ܗܝ ܀", ":ܠܪܵܘܡ̇ܐ ܕܲܠܥܸܠ ܦܵܫܹ̇ܛ ܐܝܼܕܼܵܘ̈ܗܝ ܥܲܡ ܪܸܥܝܵܢܹܗ", "ܘܲܡܙܲܡܸܢ ܠܹܗ ܕܢܸܚܘܿܬܼ ܢܸܓܼܡܘܿܪ ܫܸܐܠܲܬܼ ܢܲܦܫܹܗ ܀", ":ܠܵܘ ܒܲܟܼܝܵܢܵܐ ܢܵܚܹ̇ܬܼ ܪܘܼܚܵܐ ܠܵܐ ܚܵܙܘܿܩܵܐ", "ܚܝܠܵܐ ܕܡܸܢܹܗ ܢܵܚܹ̇ܬܼ ܣܵܥܲ݁ܪ ܘܲܡܫܲܡܠܸܐ ܟܠ ܀", ":ܚܲܝܠܹܗ ܡܲܓܸܿܢ ܥܲܠ ܦܵܬܼܪܵܐ ܡܸܬܼܚܲܙܝܵܢܵܐ", "ܘܡܲܩܢܹܐ ܚܲܝܠܵܐ ܠܠܲܚܡܵܐ ܘܚܲܡܪܵܐ ܠܡܸܬܲܠ ܚܲܝܹ̈ܐ ܀", ":ܚܲܝܠܹܗ ܡܚܲܝܸܠ ܠܐܝܼܕܼܵܐ ܕܟܼܵܗܢܵܐ ܕܬܸܠܒܿܘܿܟ ܚܲܝܠܹܗ", "ܘܠܵܐ ܡܸܣܬܲܝܲܟ ܒܸܣܪܵܐ ܡܚܝܼܠܵܐ ܡ̣ܢ ܓܵܘܙܲܠܬܹܿܗ ܀", "ܪܘܼܚܵܐ ܒܠܲܚܡܵܐ ܠܵܒܹ̇ܟ ܒܐܝܼܕܼܵܘ̈ܗܝ ܦܲܓܼܪܵܢܵܝܵܐ.", "ܘܬܼܵܠܹ̇ܐ ܚܝܵܪܹܗ ܠܐܲܦܲܝ̈ ܪܵܘܡ̇ܐ ܘܟܸܢ ܦܵܨܹ̇ܐ ܠܹܗ ܀", ":ܩܵܨܹ̇ܐ ܠܲܚܡܵܐ ܘܡܲܪܡܸܐ ܒܚܲܡܪܵܐ ܘܪܵܫܹ̇ܡ ܘܐܵܡܲ݁ܪ", "ܒܲܫܡܵܐ ܕܐܲܒܼܵܐ ܘܲܒܼܪܵܐ ܘܪܘܼܚܵܐ ܟܝܵܢܵܐ ܫܲܘܝܵܐ ܀", ":ܒܫܸܡ ܐܝܼܬܼܘܼܬܼܵܐ ܩܢܘܿܡܹ̈ܐ ܬܠܵܬܼܵܐ ܡܫܲܠܸܡ ܡܸܠܵܘ̈ܗܝ", "ܘܐܲܝܟ ܕܲܠܡܝܼܬܼܵܐ ܡܩܝܼܡ ܠܹܗ ܠܐ̄ܪܵܙܵܐ ܒܐܸܣܟܹܿܝܡ ܩܘܼܫܬܵܐ ܀", ":ܒܩܘܼܫܬܵܐ ܩܵܡ̣ ܗ̄ܘ̣ܵܐ ܡ̇ܪܹܗ ܕܐ̄ܪܵܙܵܐ ܡ̣ܢ ܓܵܘ ܩܲܒܼܪܵܐ", "ܘܲܕܼܠܵܐ ܦܘܼܠܵܓܼ ܩܵܢܹ̇ܐ ܐ̄ܪܵܙܵܐ ܚܹܝܠ ܚܲܝܘܼܬܼܵܐ ܀", ":ܚܲܝܹ̈ܐ ܚܲܕܼܬܹ̈ܐ ܩܵܢܹ̇ܝܢ ܡ̣ܢ ܫܹܠܝ ܠܲܚܡܵܐ ܘܚܲܡܪܵܐ", "ܘܫܘܼܒܼܩܵܢ ܥܵܘ̣ܠܵܐ ܝܵܗ̇ܒܿܝܼܢ ܡܸܢܫܹܠܝ ܠܢܵܣܘܼܒܲܝ̈ܗܘܿܢ ܀", ":ܚܲܕܼ ܥܵܒܹ̇ܕܼ ܠܹܗ ܒܫܵܘܬܵܦܘܼܬܼܵܐ ܠܠܲܚܡܵܐ ܘܚܲܡܪܵܐ", "ܠܦܘܼܬܼ ܕܲܡܚܲܠܸܛ ܕܡ̇ܐ ܥܲܡ ܦܲܓܼܪܵܐ ܒܟܼܠܗܘܿܢ ܪܸ̈ܓܼܫܹܐ ܀", "ܚܲܡܪܵܐ ܘܡܲܝ̈ܵܐ ܡܲܪܡܸܐ ܒܟܼܵܣܵܐ ܩܕܼܵܡ ܕܲܡܩܲܕܸܿܫ:", "ܠܦܘܼܬܼ ܕܐܵܦ ܒܲܕܼܡ̇ܐ ܡܲܝ̈ܵܐ ܚܵܠ̇ܛܝܼܢ ܥܲܡ ܬܘܼܩܵܢܹ̈ܐ ܀", ":ܒܗܵܠܹܝܢ ܓܵܡܲ݁ܪ ܟܵܗܢܵܐ ܠܐ̄ܪ̈ܵܙܹܐ ܕܲܓܼܡܝܼܪܘܼܬܼܵܐ", "ܘܐܲܟܸܿܢ ܡܲܫܡܲܥ ܩܵܠܵܐ ܕܲܡܠܸܐ ܚܘܼܒܵܐ ܘܪ̈ܲܚܡܹܐ ܀", ":ܚܘܼܒܵܐ ܘܪ̈ܲܚܡܹܐ ܟܣܸܐ ܒܹܗ ܒܩܵܠܵܐ ܕܡܸܠܲܬܼ ܦܘܼܡܹܗ", "ܕܲܠܥܵܒܼܘܿܕܼܵܐ ܢܸܩܪܸܐ ܥܒܼܝܼܕܼܵܐ ܐܲܒܼܵܐ ܕܝܼܠܹܗ ܀", ":ܒܐܘܼܪܚܵܐ ܕܩܵܠܹܗ ܪܵܕܹܝܢ ܩܵܠܹ̈ܐ ܕܡܸܫܬܲܡܥܵܢܹ̈ܐ", "ܟܲܕܼ ܡܸܬܿܛܲܝܒܼܝܼܢ ܕܢܸܩܪܘܿܢ ܠܐܲܒܼܘܼܢ ܐܝܼܬܼܝܵܐ ܓܢܝܼܙܵܐ ܀", ":ܐܘܿ ܡ̇ܘܗܲܒܼܬܼܵܐ ܕܲܠܘܵܬܼ ܐ̄ܢܵܫܵܐ ܕܠܵܐ ܡܸܬܿܕܲܪܟܵܐ", "ܕܲܢ̣ܣܲܒܼ ܡܲܓܵܢ ܫܡܵܐ ܕܠܵܐ ܣܵܦܹ̇ܩ ܥܵܠܡܵܐ ܠܲܫܡܹܗ ܀", ":ܐܲܒܼܘܼܢ ܩܵܪܹܝܢ ܒܢܲܝ̈ ܕܲܚܝܼܚܵܐ ܠܡܲܬܼܩܸܢ ܟܠܵܐ", "ܫܵܐ̇ܠܝܼܢ ܠܹܗ ܩܲܕܿܝܼܫܘܼܬܼܵܐ ܘܡܲܠܟܿܘܼܬܼ ܪܵܘܡ̇ܐ ܀", ":ܫܡܵܟ ܩܲܕܿܝܼܫܵܐ ܢܸܬܼܩܲܕܿܫ ܒܲܢ ܡܲܬܼܩܸܢ ܟܠܵܐ", "ܘܪܲܗܒܼܘܿܢ ܚܲܝܹ̈ܐ ܕܠܵܐ ܫܘܼܠܵܡܵܐ ܢܸܫܬܲܪܲܪ ܒܲܢ ܀", ":ܐܲܟܲܚ̄ܕܼ ܫܵܐ̇ܠܝܼܢ ܩܲܕܿܝܼܫܘܼܬܼܵܐ ܘܥܘܼܕܼܪܵܢ ܪܘܼܚܵܐ", "ܕܨܸܒܼܝܵܢ ܟܲܣܝܵܐ ܘܡܵܙܘܿܢ ܙܲܒܼܢܵܐ ܘܫܘܼܒܼܩܵܢ ܥܵܘ̣ܠܑܵܐ ܀", ":ܒܝܲܕܼ ܫܸܐܠܵܬܼܵܗܘܿܢ ܡܚܵܘܹܝܢ ܚܘܼܒܵܐ ܕܪ̈ܥܝܵܢܲܝܗܘܿܢ", "ܕܲܟܼܡܵܐ ܪܓܼܝܼܓܼܝܼܢ ܠܡܸܫܬܵܘܬܵܦܘܼ ܒܲܥܬܼܝܼ̈ܕܵܬܼܵܐ ܀", ":ܒܩܵܠ ܬܵܘܕܿܝܼܬܼܵܐ ܡܚܲܬܿܡܝܼܢ ܡܸܠܹ̈ܐ ܕܫܘܼܡܠܵܝ ܐ̄ܪ̈ܵܙܹܐ", "ܘܦܵܪܥܝܼܢ ܩܘܼܕܼܫܵܐ ܠܐܲܒܼܵܐ ܘܠܲܒܼܪܵܐ ܘܲܠܪܘܼܚܩܘܼܕܼܫܵܐ ܀", ":ܩܲܕܿܝܼܫ ܐܲܒܼܵܐ ܘܩܲܕܼܝܼܫ ܝܲܠܕܹܿܗ ܘܪܘܼܚܵܐ ܕܡܸܢܹܗ", "ܘܲܠܗܘܿܢ ܙܵܕܹܩ ܩܘܼܕܼܫܵܐ ܘܫܘܼܒܼܚܵܐ ܡ̣ܢ ܟܠ ܦܘܼܡܝܼ̈ܢ ܀", ":ܒܵܬܲܪ ܩܵܠܵܐ ܕܩܲܕܼܝܼܫܘܼܬܼܵܐ ܘܦܘܼܪܥܵܢ ܫܘܼܒܼܚܵܐ", "ܡ̇ܬܼ̇ܚܝܼܢ ܚܵܘܪܵܐ ܕܪ̈ܥܝܵܢܲܝܗܘܿܢ ܠܘܵܬܼ ܡ̇ܘܗܲܒܼܬܼܵܐ ܀", ":ܒܪܸܓܼܫܹܐ ܘܙܵܘܥܹ̈ܐ ܚܦܝܼܛܝܼܢ ܐܲܟܲܚ̄ܕܼ ܠܡܸܬܼܩܲܪܵܒܼܘܼ", "ܠܠܲܚܡܵܐ ܘܚܲܡܪܵܐ ܕܟܼܣܸܐ ܒܓܼܵܘܗܘܿܢ ܫܘܼܒܼܩܵܢ ܥܵܘ̣ܠܵܬܐ ܀", ":ܒܗܲܝܡܵܢܘܼܬܼܵܐ ܩܢܹ̇ܝܢ ܚܲܝܠܵܐ ܠܡܸܚܙܵܐ ܕܟܲܣ̈ܝܵܢ", "ܘܐܲܝܟ ܕܲܠܡܲܠܟܵܐ ܡܙܲܚܝܼܢ ܩܘܼܕܼܫܵܐ ܒܓܼܵܘ ܚܘܼܦܢܲܝ̈ܗܘܿܢ ܀", ":ܦܲܓܼܪܵܐ ܕܡܲܠܟܵܐ ܡܲܫܪܝܼܢ ܕܲܫܪܸܐ ܒܠܲܚܡܵܐ ܓܲܒܝܵܐ", "ܘܚܵܝܑܿܬܼ ܡܝܼ̈ܬܹܐ ܡܸܬܼܟܵܪܙܵܐ ܒܹܗ ܠܕܼܵܐܟܹ̇ܠ ܡܸܢܹܗ ܀", ":ܦܲܓܼܪܵܐ ܐܲܡܲ݁ܪ ܐܵܦ ܗܘ̤ ܒܵܗܢܵܐ ܡ̇ܐ ܕܝܵܗܹ̇ܒܼ ܠܹܗ", "ܘܲܕܼܡ̇ܐ ܡܟܲܢܸܐ ܠܚܲܡܪܵܐ ܡܙܝܼܓܼܵܐ ܕܲܒܼܓܼܵܘ ܟܵܣܵܐ ܀", ":ܝܵܗܹ̇ܒܼ ܠܲܚܡܵܐ ܘܐܵܡܲ݁ܪ ܦܲܓܼܪܵܐ ܕܡܲܠܟܵܐ ܡܫܝܼܚܵܐ", "ܘܡܲܫܩܸܐ ܚܲܡܪܵܐ ܘܒܼܵܗ̇ ܒܲܕܼܡܘܼܬܼ ܕܡ̇ܐ ܕܲܡܫܝܼܚܵܐ ܀", ":ܦܲܓܼܪܵܐ ܘܲܕܼܡܵܐ ܡܗܲܝܡܸܢ ܕܐܝܼܬܼܵܘܗܝ ܠܲܚܡܵܐ ܘܚܲܡܪܵܐ", "ܘܛܵܒܼ ܫܲܪܝܼܪܵܐ ܥܲܠ ܝܵܗܘܿܒܼܵܐ ܘܥܲܠ ܢܵܣܘܼܒܹ̈ܐ ܀", ":ܫܘܼܒܼܩܵܢ ܥܵܘ̣ܠܵܐ ܘܚܵܝܑܬܼ ܡܝܼܬܹ̈ܐ ܡܲܟܼܪܸܙ ܥܲܡܹܗ", "ܘܟܲܕܼ ܠܵܐ ܓܲܠܝܵܢ ܠܗܲܝܡܵܢܘܼܬܼܵܐ ܣܲܓܿܝܼ ܕܢܝܼ̈ܚܵܢ ܀", "ܗܲܝܡܵܢܘܼܬܼܵܐ ܡܚܵܘܝܵܐ ܠܢܲܦܫܵܐ ܚܙܵܬܼܵܐ ܟܣܝܼܬܼܵܐ:", "ܘܲܡܚܲܟܿܡܵܐ ܠܵܗ̇ ܕܠܵܐ ܬܸܬܼܦܲܠܲܓܼ ܥܲܠ ܓܲܠ̈ܝܵܬܼܵܐ ܀", ":ܠܲܚܡܵܐ ܘܚܲܡܪܵܐ ܚܵܙ̈ܝܵܢ ܥܲܝܢܹ̈ܐ ܕܪ̈ܓܼܿܫܲܝ ܦܲܓܼܪܵܐ", "ܘܙܵܘܥܲܝ̈ ܢܲܦܫܵܐ ܚܹܝܠ ܟܲܣܝܘܼܬܼܵܐ ܕܚܲܣܝܼܢ ܡ̣ܢ ܟܠ ܀", ":ܒܙܵܘܥܲܝ̈ ܬܲܦܫܵܐ ܙܵܕܹܩ ܕܲܢܚܘܼܪ ܒܐ̄ܪܵܙ ܦܘܼܪܩܵܢܲܢ", "ܘܗܲܝܡܵܢܘܼܬܼܵܐ ܢܣܝܼܡ ܠܲܢ ܢܝܼܫܵܐ ܩܕܼܵܡ ܪܸܥܝܵܢܲܢ ܀", ":ܢܸܣܲܒܼ ܠܲܡܚܵܐ ܘܢܲܫܲܪ ܕܲܡܨܸܐ ܠܡܸܫܒܲܩ ܥܵܘ̣ܠܵܐ", "ܘܢܸܫܬܸܿܐ ܚܲܡܪܵܐ ܘܢܵܘܕܸܿܐ ܕܚܲܝܹ̈ܐ ܡܦܲܠܸܓܼ ܫܸܩܝܹܗ ܀", ":ܢܝܲܩܲܪ ܐܸܢܘܼܢ ܐܲܝܟ ܕܲܠܦܲܓܼܪܵܐ ܘܲܕܼܡ̇ܐ ܕܡܲܠܟܵܐ", "ܕܲܢܡܲܢܥܘܼܢܵܢ ܠܲܫܒܼܝܼ̈ܚܵܬܼܵܐ ܕܒܹܝܬܼ ܡܲܠܟܿܘܼܬܼܵܐ ܀", ":ܢܗܲܝܡܸܢ ܕܲܡܨܹܝܢ ܠܡܸܬܲܠ ܚܲܝܹ̈ܐ ܒܡܵܝܘܿܬܼܘܼܬܲܢ", "ܘܢܸܡܬܿܘܿܚ ܗܵܘܢܲܢ ܠܘܵܬܼ ܣܘܼܟܵܝܵܐ ܕܣܲܒܼܪܵܐ ܕܲܒܼܗܘܿܢ ܀", ":ܒܗܵܘܢܵܐ ܟܲܣܝܵܐ ܢܚܘܼܪ ܟܲܣܝܵܐܝܼܬܼ ܒܲܕܼܡܸܬܼܚܲܙ̈ܝܵܢ", "ܘܠܵܐ ܢܸܬܼܦܲܠܲܓܼ ܥܲܠ ܚܘܼܕܵܬܼܵܐ ܕܲܒܼܓܲܠ̈ܝܵܬܼܵܐ ܀", ":ܠܵܐ ܗ̄ܘ̣ܵܐ ܒܠܲܚܡܵܐ ܢܚܘܼܪ ܚܲܙܵܝܵܐ ܐܵܦܠܵܐ ܒܚܲܡܪܵܐ", "ܐܸܠܵܐ ܒܚܲܝܠܵܐ ܕܲܡܩܲܕܸܿܫ ܠܹܗ ܠܠܲܚܡܵܐ ܘܚܲܡܪܵܐ ܀", ":ܠܲܚܡܵܐ ܘܚܲܡܪܵܐ ܠܐܵܬ̤ܐ ܣܝܼܡܝܼܢ ܠܥܲܝܢܲܝ̈ ܦܲܓܼܪܵܐ", "ܕܢܸܗܘܸܐ ܡܫܵܘܬܲܦ ܥܲܡ ܪܸܥܝܵܢܵܐ ܒܲܕܠܵܐ ܓܲܠ̈ܝܵܢ ܀", ":ܠܲܝܬܿ ܠܹܗ ܠܦܲܓܼܪܵܐ ܕܢܸܚܙܐ ܕܟܲܣ̈ܝܵܢ ܥܲܡ ܪܸܥܝܵܢܵܐ", "ܘܠܵܐ ܕܢܸܬܼܒܲܩܹܐ ܒܲܣܬܼܝܼܪ̈ܵܬܼܵܐ ܐܲܝܟ ܚܘܼܫܵܒܹ̈ܐ ܀", ":ܡܸܛܠܵܬܹܗ ܗܘ̤ܵܬܼ ܡܵܘܗܲܒܼܬܼܵܐ ܕܲܒܼܝܲܕܼ ܠܲܚܡܵܐ", "ܕܲܒܼܓܲܠ̈ܝܵܬܼܵܐ ܢܸܩܢܸܐ ܣܲܒܼܪܵܐ ܠܘܵܬܼ ܟܵܣ̈ܝܵܬܼܵܐ ܀", ":ܠܹܗ ܘܲܠܢܲܦܫܵܐ ܡܠܝܼܟ ܒܘܼܣܵܡܵܐ ܕܲܟܼܣܸܐ ܒܐ̄ܪܵܙܵܐ", "ܘܲܠܒܼܘܼܝܵܐܹܗ ܗ̤ܘܲܝ̈ ܓܲܠ̈ܝܵܬܼܵ ܕܐܘܼܟܼܠܵܐ ܘܫܸܩܝܵܐ ܀", ":ܗܵܐ ܒܓܲܠ̈ܝܵܬܼܵܐ ܡܥܵܕܼ ܡܸܬܼܒܲܝܲܐ ܡ̣ܢ ܟܲܪܝܼܘܼܬܹܗ", "ܘܲܕܼܠܵܐ ܢܲܟܼܪܸܐ ܒܲܝܐܹܗ ܡ̇ܪܹܗ ܒܠܲܚܡܵܐ ܘܚܲܡܪܵܐ ܀", ":ܒܠܲܚܡܵܐ ܘܚܲܡܪܵܐ ܬܪܲܨ ܠܹܗ ܢܝܼܫܵܐ ܠܘܵܬܼ ܕܲܥܬܼܝܼ̈ܕܵܢ", "ܕܢܸܗܘܸܐ ܚܵܢܹ̇ܐ ܠܘܵܬܼ ܚܘܼܕܵܬܼܵܐ ܕܡܲܛܲܝܲܒܼ ܠܹܗ ܀", ":ܬܵܘ ܡ̇ܝܘܿܬܹ̈ܐ ܢܸܚܢܹܐ ܠܢܝܼܫܵܐ ܕܲܟܼܣܸܐ ܒܐ̄ܪܵܙܲܢ", "ܘܠܵܐ ܢܸܬܼܪܵܦܹܐ ܡ̣ܢ ܣܘܼܟܵܝܵܐ ܕܚܲܝܹ̈ܐ ܡܠܝܼܟܼ̈ܐ ܀", ":ܬܵܘ ܢܸܬܼܓܵܘܲܣ ܒܚܹܝܠ ܥܘܼܕܪܵܢܹܗ ܪܘܼܚܵܢܝܵܐ", "ܕܲܢܣܲܝܲܥ ܠܲܢ ܒܩܹܐܪܣܵܐ ܕܚܲܫܹ̈ܐ ܒܲܥܪܝܼܪ̈ܵܝܹܐ ܀", ":ܬܵܘ ܢܸܬܼܚܲܦܲܛ ܕܢܸܩܪܘܿܒܼ ܨܹܐܕܼܵܘܗܝ ܩܲܕܿܝܼܫܵܐܝܼܬܼ", "ܕܢܸܣܲܒܼ ܡܸܢܹܗ ܣܲܡܵܐ ܕܥܵܗܹ̇ܢ ܠܲܚܒܼܵܪ̈ܵܬܲܢ ܀", ":ܐܲܝܟ ܕܲܠܣܲܡܵܐ ܢܛܲܦܹܝܘܗܝ ܟܠܫܵܥ ܠܪܸ̈ܓܼܫܹܐ ܘܙܵܘܥܹ̈ܐ", "ܕܢܸܪܕܿܘܿܦ ܡܸܢܲܢ ܢܣܝܼܣܘܼܬܼ ܦܲܓܼܪܵܐ ܘܪܲܦܝܘܼܬܼ ܢܲܦܫܵܐ ܀", ":ܣܲܡܵܐ ܗ̄ܘ̣ ܛܵܒܼܵܐ ܕܲܒܼܛܲܝܒܿܘܼܬܼܵܐ ܡܡܲܕܿܟ ܚܲܝܠܹܗ", "ܘܠܲܝܬܿ ܟܘܼܪܗܵܢܵܐ ܟܲܣܝܵܐ ܘܓܲܠܝܵܐ ܕܡܵܪܹܕ ܡܸܢܹܗ ܀", ":ܐܵܣܝܵܐ ܕܪܵܘܡ̇ܐ ܡܲܕܸܿܟ ܝܲܗ̄ܒܹܿܗ ܠܐܲܪ̈ܥܵܢܵܝܹܐ", "ܕܲܒܼܥܘܼܕܼܪܵܢܹܗ ܢܲܐܣܘܿܢ ܟܹܐܒܹ̈ܐ ܕܪܸ̈ܥܝܵܢܲܝܗܘܿܢ ܀", ":ܒܗܲܝܢܵܡܘܼܬܼܵܐ ܢܣܝܼܡܝܼܘܗܝ ܟܠܲܢ ܥܲܠ ܟܘܼ̈ܬܼܡܬܲܢ", "ܕܢܸܩܢܸܐ ܡܸܢܹܗ ܢܘܼܚܵܡ ܦܲܓܼܪܵܐ ܘܦܘܼܪܩܵܢ ܢܲܦܫܵܐ ܀"]}