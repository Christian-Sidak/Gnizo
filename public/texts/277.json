{"title": "Nisibis 20", "subtitle": "Hymns on Nisibis", "syriacTitle": "ܦܰܢܩܺܝܬܳܐ ܕܡܰܕܪ̈ܳܫܶܐ ܕܰܢܨܺܝܒܺܝܢ ܕܣܺܝܡܺܝܢ ܠܛܽܘܒܳܢܳܐ ܡܳܪܝ̱ ܐܰܦܪܶܝܡ", "author": "Ephrem the Syrian", "text": ["ܡܶܢܶܗ ܒܰܪ ܩܳܠܶܗ", "ܐܳܘ ܒܬܽܘܠܳܐ ܕܰܗܼܘܳܐ ܚܰܬܢܳܐܐܰܛܶܢ ܩܰܠܺܝܠ ܪܶܥܝܳܢܳܟ", "ܨܶܐܕܶܝܗ̇ ܕܰܐܢ̱ܬܰܬ ܛܰܠܝܽܘܬܳܟܬܶܦܼܣܽܘܩ ܢܳܩ̈ܦܼܶܐ ܕܰܗܘܰܘ ܠܳܗ̇", "ܒܫܰܒܪܽܘܬܳܗ̇ ܨܶܝܕ ܣ̈ܰܓܺܝܐܶܐ ܟܼܐܺܝܒܳܗ̇ ܘܰܟܢܽܘܫ ܪܶܥܝܳܢܳܗ̇", "ܕܬܶܕܰܥ ܕܡܰܢܝ ܘܰܕܡܰܢܝܒܳܟ ܬܶܬܚܰܦܰܛ ܐܳܦ ܬܰܚܶܒ", "ܠܰܡܫܺܝܚܳܐ ܚܰܬܢܳܐ ܕܩܽܘܫܬܳܐܒܪܺܝܟ ܗ̱ܽܘ ܕܡܰܟܪܳܗ̇ ܠܺܝܚܺܝܕܶܗ", "ܛܰܢ ܐܰܟܳܪܳܐ ܒܙܺܝܙܳܢ̈ܶܐܕܣܰܪܥܶܦܘ̱ ܘܰܣܒܼܰܟܘ̱ ܒܶܝܬ ܚ̈ܶܛܶܐ", "ܦܫܺܝܚ ܗ̱ܽܘ ܝܰܥܪܳܐ ܠܥܶܩܳܪܳܐܕܡܶܢ ܒܰܣܝܳܢܳܐ ܗ̱ܝ ܡܽܘܥܝܳܬܶܗ", "ܩܰܠܺܝܠ ܐܳܐܰܪ ܐܶܢ ܫܳܩܶܠܙܰܪܥܳܐ ܡܰܚܨܶܦ ܙܳܟܶܐ ܠܶܗ", "ܕܰܐܟܳܪ̈ܶܐ ܬܠܳܬܳܐ ܙܰܪܥܽܘܗ̱ܝܒܰܬܠܳܬܳܐ ܐܰܥ̈ܦܺܝܢ ܢܺܐܬܶܐ", "ܒܰܬܠܳܬܺܝܢ ܘܰܫܬܺܝܢ ܘܰܡܳܐܐܒܪܺܝܟ ܗ̱ܽܘ ܕܡܰܥܬܰܪ ܥ̈ܰܠܠܳܬܳܟ", "ܪܳܥܝܳܐ ܚܰܕܬܳܐ ܙܳܕܶܩ ܠܶܗܕܢܶܣܥܽܘܪ ܥܢܳܐ ܚܰܕܬܳܐܺܝܬ", "ܘܢܶܕܰܥ ܕܰܟܡܳܐ ܗܰܘ ܡܶܢܝܳܢܳܗ̇ܘܢܶܚܙܶܐ ܕܰܐܝܢܰܘ ܣܽܘܢܳܩܢܳܗ̇", "ܥܢܳܐ ܗܳܝ ܕܰܙܒܺܝܢܳܐ ܒܰܕܡܶܗܕܗܰܘ ܪܰܒܳܐ ܕܪ̈ܳܥܰܘܳܬܳܐ", "ܩܪܺܝ ܘܰܐܥܒܰܪ ܥܶܪܒܳܐ ܒܰܫܡܶܗܕܡܰܪܥܺܝܬܳܐ ܗܳܝ ܕܰܟܬܺܝܒ ܫܡܳܗ̇", "ܘܚܽܘܫܒܳܢܳܗ̇ ܒܰܣܼܦܰܪ ܚ̈ܰܝܶܐܒܪܺܝܟ ܗ̱ܽܘ ܕܬܳܒܰܥ ܡܶܢܝܳܢܳܗ̇", "ܗܳܐ ܡܟܺܝܪܰܬ ܡܳܪܳܟ ܥܰܡܳܟܢܰܛܰܪܶܝܗ̇ ܡܶܢ ܟܺܠ ܢܶܟܝܳܢ", "ܘܡܶܢ ܐ̱ܢܳܫܳܐ ܕܫܰܚܶܛܘ̱ ܘܰܩܪܰܘܟܢ̈ܽܘܫܳܬܳܐ ܒܰܫܡܳܗܰܝ̈ܗܽܘܢ", "ܫܡܶܗ ܕܰܡܟܺܝܪܳܗ̇ ܣܺܝܡ ܥܠܶܝܗ̇ܠܳܐ ܬܶܙܢܶܐ ܒܰܫܡܳܐ ܐ̱ܚܪܺܢܳܐ", "ܕܠܳܐ ܥܶܡܕܰܬ ܒܰܫܡܳܐ ܕܐ̱ܢܳܫܒܰܫܡܳܗ̈ܶܐ ܕܥܶܡܕܰܬ ܬܰܘܕܶܐ", "ܕܰܐܒܳܐ ܘܰܒܪܳܐ ܘܪܽܘܚ ܩܽܘܕܫܳܐܒܪܺܝܟ ܗ̱ܽܘ ܕܒܰܫܡܶܗ ܐܶܬܩܼܰܪܝܰܬ", "ܫܠܺܝܚܳܐ ܡܳܟܽܘܪܳܗ̇ ܛܰܢ ܒܳܗ̇ܕܠܳܐ ܬܶܫܬܰܚܰܛ ܒܰܫܡܳܗ̈ܶܐ", "ܠܰܘ ܒܰܫܡܳܗ̈ܶܐ ܙܺܐܦܳܢ̈ܶܐܐܶܠܳܐ ܐܳܦܠܳܐ ܒܫܰܪ̈ܺܝܪܶܐ", "ܠܳܐ ܒܟܺܐܦܳܐ ܐܳܦܠܳܐ ܒܕܺܝܠܶܗܕܡܰܟܪ̈ܶܐ ܗܘܰܘ ܫܰܪ̈ܺܝܪܶܐ", "ܫܡܶܗ ܕܰܡܟܺܝܪܳܗ̇ ܣܳܡܼܘ̱ ܥܠܶܝܗ̇ܙܺܐܦܳܢ̈ܶܐ ܐܰܝܟ ܙܰܢܳܝ̈ܶܐ", "ܫܡ̈ܳܗܰܝܗܽܘܢ ܣܳܡܼܘ̱ ܥܰܠ ܥܳܢܳܐܫܽܘܒܚܳܐ ܠܰܫܡܳܟ ܒܳܪܽܘܝܰܢ", "ܪܽܘܫܡܳܐ ܕܚ̈ܰܝܘܳܬܳܐ ܐܰܚܰܝ̈ܠܳܐ ܐ̱ܢܳܫ ܡܚܰܒܶܠ ܓܰܠܝܳܐܺܝܬ", "ܘܰܫܡܳܐ ܒܰܫܛܳܪܳܐ ܕܰܚܬܺܝܡܠܳܐ ܐ̱ܢܳܫ ܐܰܘܣܶܦ ܐܰܘ ܚܰܠܶܦ", "ܕܰܣܪܰܚ ܪܽܘܫܡܳܐ ܓܰܢܳܒܰܐ ܗ̱ܘܘܕܰܫܡܳܐ ܡܚܰܠܶܦ ܙܺܐܦܳܢܰܐ ܗ̱ܘ", "ܫܡܶܗ ܕܰܡܫܺܝܚܳܐ ܐܶܬܚܰܠܰܦܫܡܳܗ̈ܶܐ ܕܙܺܐܦܳܐ ܗܳܐ ܣܺܝܡܺܝܢ", "ܠܰܟܢܽܘ̈ܫܳܬܳܐ ܕܶܐܫ̇ܬܰܚܰܛܒܪܺܝܟ ܕܰܩܪܳܐ ܠܥܳܢܶܗ ܒܰܫܡܶܗ", "ܚܽܘܪ ܒܰܢܒ̈ܺܝܶܐ ܘܒܰܫܠܺܝ̈ܚܶܐܕܰܟܡܳܐ ܕܳܡ̈ܝܳܢ ܠܰܚ̈ܕܳܕܶܐ", "ܢܒ̈ܺܝܶܐ ܫܡܶܗ ܗܽܘ ܕܰܐܠܳܗܳܐܣܳܡܘ̱ ܥܰܠ ܥܳܢܶܗ ܕܰܐܠܳܗܳܐ", "ܘܰܫܠܺܝ̈ܚܶܐ ܫܡܶܗ ܕܰܡܫܺܝܚܳܐܣܳܡܘ̱ ܥܰܠ ܥܺܕ̱ܬܶܗ ܕܰܡܫܳܚܳܐ", "ܠܰܚ̈ܕܳܕܶܐ ܕܡܰܘ ܙܺܐܦܳܢ̈ܶܐܕܒܰܫܡܳܗ̈ܰܝܗܽܘܢ ܡܶܬܩܪܶܝܢ", "ܟܢܽܘ̈ܫܳܬܳܐ ܕܰܒܗܽܘܢ ܙܰܢܺܝܒܪܺܝܟ ܗ̱ܽܘ ܕܒܰܫܡܶܗ ܐܶܬܩܰܕܫܰܢ"], "lines": ["ܡܶܢܶܗ ܒܰܪ ܩܳܠܶܗ", "ܐܳܘ ܒܬܽܘܠܳܐ ܕܰܗܼܘܳܐ ܚܰܬܢܳܐܐܰܛܶܢ ܩܰܠܺܝܠ ܪܶܥܝܳܢܳܟ", "ܨܶܐܕܶܝܗ̇ ܕܰܐܢ̱ܬܰܬ ܛܰܠܝܽܘܬܳܟܬܶܦܼܣܽܘܩ ܢܳܩ̈ܦܼܶܐ ܕܰܗܘܰܘ ܠܳܗ̇", "ܒܫܰܒܪܽܘܬܳܗ̇ ܨܶܝܕ ܣ̈ܰܓܺܝܐܶܐ ܟܼܐܺܝܒܳܗ̇ ܘܰܟܢܽܘܫ ܪܶܥܝܳܢܳܗ̇", "ܕܬܶܕܰܥ ܕܡܰܢܝ ܘܰܕܡܰܢܝܒܳܟ ܬܶܬܚܰܦܰܛ ܐܳܦ ܬܰܚܶܒ", "ܠܰܡܫܺܝܚܳܐ ܚܰܬܢܳܐ ܕܩܽܘܫܬܳܐܒܪܺܝܟ ܗ̱ܽܘ ܕܡܰܟܪܳܗ̇ ܠܺܝܚܺܝܕܶܗ", "ܛܰܢ ܐܰܟܳܪܳܐ ܒܙܺܝܙܳܢ̈ܶܐܕܣܰܪܥܶܦܘ̱ ܘܰܣܒܼܰܟܘ̱ ܒܶܝܬ ܚ̈ܶܛܶܐ", "ܦܫܺܝܚ ܗ̱ܽܘ ܝܰܥܪܳܐ ܠܥܶܩܳܪܳܐܕܡܶܢ ܒܰܣܝܳܢܳܐ ܗ̱ܝ ܡܽܘܥܝܳܬܶܗ", "ܩܰܠܺܝܠ ܐܳܐܰܪ ܐܶܢ ܫܳܩܶܠܙܰܪܥܳܐ ܡܰܚܨܶܦ ܙܳܟܶܐ ܠܶܗ", "ܕܰܐܟܳܪ̈ܶܐ ܬܠܳܬܳܐ ܙܰܪܥܽܘܗ̱ܝܒܰܬܠܳܬܳܐ ܐܰܥ̈ܦܺܝܢ ܢܺܐܬܶܐ", "ܒܰܬܠܳܬܺܝܢ ܘܰܫܬܺܝܢ ܘܰܡܳܐܐܒܪܺܝܟ ܗ̱ܽܘ ܕܡܰܥܬܰܪ ܥ̈ܰܠܠܳܬܳܟ", "ܪܳܥܝܳܐ ܚܰܕܬܳܐ ܙܳܕܶܩ ܠܶܗܕܢܶܣܥܽܘܪ ܥܢܳܐ ܚܰܕܬܳܐܺܝܬ", "ܘܢܶܕܰܥ ܕܰܟܡܳܐ ܗܰܘ ܡܶܢܝܳܢܳܗ̇ܘܢܶܚܙܶܐ ܕܰܐܝܢܰܘ ܣܽܘܢܳܩܢܳܗ̇", "ܥܢܳܐ ܗܳܝ ܕܰܙܒܺܝܢܳܐ ܒܰܕܡܶܗܕܗܰܘ ܪܰܒܳܐ ܕܪ̈ܳܥܰܘܳܬܳܐ", "ܩܪܺܝ ܘܰܐܥܒܰܪ ܥܶܪܒܳܐ ܒܰܫܡܶܗܕܡܰܪܥܺܝܬܳܐ ܗܳܝ ܕܰܟܬܺܝܒ ܫܡܳܗ̇", "ܘܚܽܘܫܒܳܢܳܗ̇ ܒܰܣܼܦܰܪ ܚ̈ܰܝܶܐܒܪܺܝܟ ܗ̱ܽܘ ܕܬܳܒܰܥ ܡܶܢܝܳܢܳܗ̇", "ܗܳܐ ܡܟܺܝܪܰܬ ܡܳܪܳܟ ܥܰܡܳܟܢܰܛܰܪܶܝܗ̇ ܡܶܢ ܟܺܠ ܢܶܟܝܳܢ", "ܘܡܶܢ ܐ̱ܢܳܫܳܐ ܕܫܰܚܶܛܘ̱ ܘܰܩܪܰܘܟܢ̈ܽܘܫܳܬܳܐ ܒܰܫܡܳܗܰܝ̈ܗܽܘܢ", "ܫܡܶܗ ܕܰܡܟܺܝܪܳܗ̇ ܣܺܝܡ ܥܠܶܝܗ̇ܠܳܐ ܬܶܙܢܶܐ ܒܰܫܡܳܐ ܐ̱ܚܪܺܢܳܐ", "ܕܠܳܐ ܥܶܡܕܰܬ ܒܰܫܡܳܐ ܕܐ̱ܢܳܫܒܰܫܡܳܗ̈ܶܐ ܕܥܶܡܕܰܬ ܬܰܘܕܶܐ", "ܕܰܐܒܳܐ ܘܰܒܪܳܐ ܘܪܽܘܚ ܩܽܘܕܫܳܐܒܪܺܝܟ ܗ̱ܽܘ ܕܒܰܫܡܶܗ ܐܶܬܩܼܰܪܝܰܬ", "ܫܠܺܝܚܳܐ ܡܳܟܽܘܪܳܗ̇ ܛܰܢ ܒܳܗ̇ܕܠܳܐ ܬܶܫܬܰܚܰܛ ܒܰܫܡܳܗ̈ܶܐ", "ܠܰܘ ܒܰܫܡܳܗ̈ܶܐ ܙܺܐܦܳܢ̈ܶܐܐܶܠܳܐ ܐܳܦܠܳܐ ܒܫܰܪ̈ܺܝܪܶܐ", "ܠܳܐ ܒܟܺܐܦܳܐ ܐܳܦܠܳܐ ܒܕܺܝܠܶܗܕܡܰܟܪ̈ܶܐ ܗܘܰܘ ܫܰܪ̈ܺܝܪܶܐ", "ܫܡܶܗ ܕܰܡܟܺܝܪܳܗ̇ ܣܳܡܼܘ̱ ܥܠܶܝܗ̇ܙܺܐܦܳܢ̈ܶܐ ܐܰܝܟ ܙܰܢܳܝ̈ܶܐ", "ܫܡ̈ܳܗܰܝܗܽܘܢ ܣܳܡܼܘ̱ ܥܰܠ ܥܳܢܳܐܫܽܘܒܚܳܐ ܠܰܫܡܳܟ ܒܳܪܽܘܝܰܢ", "ܪܽܘܫܡܳܐ ܕܚ̈ܰܝܘܳܬܳܐ ܐܰܚܰܝ̈ܠܳܐ ܐ̱ܢܳܫ ܡܚܰܒܶܠ ܓܰܠܝܳܐܺܝܬ", "ܘܰܫܡܳܐ ܒܰܫܛܳܪܳܐ ܕܰܚܬܺܝܡܠܳܐ ܐ̱ܢܳܫ ܐܰܘܣܶܦ ܐܰܘ ܚܰܠܶܦ", "ܕܰܣܪܰܚ ܪܽܘܫܡܳܐ ܓܰܢܳܒܰܐ ܗ̱ܘܘܕܰܫܡܳܐ ܡܚܰܠܶܦ ܙܺܐܦܳܢܰܐ ܗ̱ܘ", "ܫܡܶܗ ܕܰܡܫܺܝܚܳܐ ܐܶܬܚܰܠܰܦܫܡܳܗ̈ܶܐ ܕܙܺܐܦܳܐ ܗܳܐ ܣܺܝܡܺܝܢ", "ܠܰܟܢܽܘ̈ܫܳܬܳܐ ܕܶܐܫ̇ܬܰܚܰܛܒܪܺܝܟ ܕܰܩܪܳܐ ܠܥܳܢܶܗ ܒܰܫܡܶܗ", "ܚܽܘܪ ܒܰܢܒ̈ܺܝܶܐ ܘܒܰܫܠܺܝ̈ܚܶܐܕܰܟܡܳܐ ܕܳܡ̈ܝܳܢ ܠܰܚ̈ܕܳܕܶܐ", "ܢܒ̈ܺܝܶܐ ܫܡܶܗ ܗܽܘ ܕܰܐܠܳܗܳܐܣܳܡܘ̱ ܥܰܠ ܥܳܢܶܗ ܕܰܐܠܳܗܳܐ", "ܘܰܫܠܺܝ̈ܚܶܐ ܫܡܶܗ ܕܰܡܫܺܝܚܳܐܣܳܡܘ̱ ܥܰܠ ܥܺܕ̱ܬܶܗ ܕܰܡܫܳܚܳܐ", "ܠܰܚ̈ܕܳܕܶܐ ܕܡܰܘ ܙܺܐܦܳܢ̈ܶܐܕܒܰܫܡܳܗ̈ܰܝܗܽܘܢ ܡܶܬܩܪܶܝܢ", "ܟܢܽܘ̈ܫܳܬܳܐ ܕܰܒܗܽܘܢ ܙܰܢܺܝܒܪܺܝܟ ܗ̱ܽܘ ܕܒܰܫܡܶܗ ܐܶܬܩܰܕܫܰܢ"]}