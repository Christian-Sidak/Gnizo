{"title": "On the Wheat and the Tares", "subtitle": "The Homilies of Mar Narsai", "syriacTitle": "ܥܠ ܡܬܠܐ ܗ̇ܘ ܕܙܪܥܐܘܙܝܙ̈ܢܐ", "author": "Narsai", "text": ["ܣܛ.. ܕܙܪܥܵܐ ܘܙܝܙ̈ܢܐ..", ":ܕܝܼܠܹܗ ܕܵܕܕܝܼܠܹܗ ܡܸܐܡܪܵܐ ܕܫܸܬܝܢ ܘܬܸܫܥܵܐ", "ܕܥܒܝܕ ܠܹܗ ܥܲܠ ܡܬܠܐ ܗ̇ܘ ܕܙܪܥܵܠ ܘܙܝܙ̈ܢܹܐ܀", ":ܙܲܪܥܵܐ ܛܵܒܵܐ ܫܡ̣ܗ ܗ̄ܘ̣ܵܐ", "ܡܫܝܼܚܵܐ ܠܡܠܵܬܐ ܕܝܘܼܠܦܢܹܗ.", ":ܙܝܼܙܢܹ̈ܐ ܕܥܵܘ ܥܡܹܗ", "ܩܪ̣ܵܐ ܠܝܘܠܦܢܹܗ ܕܢܕܝܼܠܵܐ.", ":ܠܥܵܠܡܵܐ ܡܬܠܹܗ ܒܩܝܵܬܐ", "ܘܢܦܫܹܗ ܩ̣ܪܐ ܡܪܹܐ ܒܝܵܬܐ.", ":ܘܙܪܥܵܐ ܛܒܼܵܐ ܕܝܘܼܠܦܢܹܗ", "ܕܩܒܠܬܹܗ ܐܪܥܵܐ ܕܢܦܫܵܐ.", ":ܗܘ̇ ܕܹܝܢ ܕܙܪܲܥ ܙܝܙ̈ܢܹܐ", "ܐܝܼܬܼܵܘܗܝ ܣܹܢܐܗ ܕܟܼܝܼܢܲܢ.", ":ܕܙܪܲܥ ܡܸܠܬܐ ܕܝܘܼܠܦܢܹܗ", "ܘܐܘܥܝܼ ܣܕܩܹ̈ܐ ܘܦܘܠ̈ܓܹܐ.", ":ܐܡ̣ܪ ܕܹܝܢ ܕܕܡܸܟܼܘ ܐ̄ܢܫ̈ܐ", "ܥܲܠ ܕܐܗܡܝܼܘ ܡ̣ܢ ܘܠܝܼܬܼܵܐ.", ":ܐܲܝܟ ܐܟܪܵܐ ܕܡܬܪܦܹܐ", "ܘܣ̇ܓ̣ܵܐ ܝܲܥܪܵܐ ܒܓܵܘ ܚܲܩܠܵܐ.", ":ܥܒܕܹ̈ܐ ܕܹܝܢ ܟܐܢܹ̈ܐ ܕܚܙ̣ܵܘ", "ܙܝܙܢܹ̈ܐ ܒܝܼܢܲܬܼ ܚ̈ܛܹܐ.", ":ܠܡܪܗܘܿܢ ܩܲܪܸܩܼܘ ܫܘܼܐܠܵܐ", "ܕܠܵܐ ܙܲܪܥܵܐ ܛܒܵܐ ܐܪܡܝܼܬܼ.", ":ܦܢܝܼ ܕܹܝܢ ܡܪܐ ܠܥܒܕܹ̈ܐ", "ܗܘ̇ ܝܕܘܥܵܐ ܕܢܣܝ̈ܬܐ.", ":ܕܒܥܠܕ ܒܒܼܵܐ ܣܥ̣ܪ ܗܕܹܐ", "ܕܢܚܒܸܠ ܙܪܥܵܐ ܕܝܘܼܠܦܵܢܝ.", ":ܪܬܲܚܘ ܕܹܝܢ ܥܒܕ̈ܐ ܒܲܛܢܢܵܐ", "ܘܠܡܪܵܐ ܛܒܼܵܐ ܐܸܡܹܲܪܘ.", ":ܕܢܐܙܲܠ ܘܢܓܸܒܐ ܙܝܙܢܹ̈ܐ", "ܕܠܵܐ ܢܕܘܕܘܢ ܡܘܥܝܬ̤ ܚ̈ܛܹܐ.", ":ܐܡ̣ܪ ܕܹܝܢ ܡܪܵܐ ܥܠܒܼܕܹ̈ܐ", ":ܗܘ̇ ܒܣܝܼܡܵܐ ܠܛܢܢܹ̈ܐ", ":ܫܒܘܩܘ ܠܡ ܪܒܹܝܢ ܫܲܘܝܵܐܝܼܬ", "ܥܕܡܵܐ ܕܗ̇ܘܸܐ ܫܘܼܠܡܵܐ.", ":ܕܲܠܡܵܐ ܢܬܥܡܪ̈ܢ ܚ̈ܛܹܐ", "ܥܲܡ ܙܝܙܢܹ̈ܐ ܡܲܪܝܼܪܹ̈ܐ.", ":ܟܕ ܡܘܕܲܥ ܥܲܠ ܫܘܼܚܠܦܵܐ", "ܕܟܒܼܪ ܦܢܝܢ ܡ̣ܢ ܥܘ̣ܠܵܐ.", "ܠܵܐ ܡܪܝ ܛܥܝܢ ܠܝܕܥܬܵܟ.", ":ܕܙܝܙܢܵܐ ܠܵܐ ܡܸܫܬܚܠܸܦ", ":ܕܡܪܝܼܪܘܼܬܗ ܕܟܝܼܢܐ ܗ̄ܝ̣", "ܘܠܵܐ ܡܨܐ ܕܡܨܐ ܠܲ[...]ܢܹܗ.", ":ܡܠܝܼܠܐ ܗ̄ܘ̣ ܠܲܡ ܗܵܢܵܐ ܙܲܪܥܵܐ", "ܘܫܠܝܼܛ ܗ̄ܘ̣ ܥܲܠ ܨܒܼܝܵܢܹܗ.", ":ܘܕܠܝܼܠܵܐ ܠܹܗ ܕܢܫܬܚܠܲܦ", "ܐܲܝܟ ܨܒܝܼܢܵܐ ܕܚܐܪܘܬܹܗ.", ":ܬܚܘܝܼܬܼܵܐ ܕܗܕܹܐ ܩܲܒܼܠܘܼ", "ܡ̣ܢ ܗܵܠܹܝܢ ܕܩܕܡܲܝܗܘܿܢ.", ":ܕܙܝܙܢܹ̈ܐ ܗܘ̤ܘ ܡܪܝܼܪܹ̈ܐ", "ܘܐܫܬܚܠܦܘ ܘܗܘ̤ܘ ܚ̈ܛܹܐ.", ":ܙܝܙܢ̈ܐ ܗ̄ܘ̣ܵܐ ܐܲܒܼܪܗܵܡ", "ܘܩܨܒܼܝܢܹܗ ܐܸܫܬܚܲܠܦ.", ":ܘܗܘ̤ܵܐ ܦܹܐܪܵܐ ܕܒܘܼܣܡܵܐ", "ܘܐܬܚܠܝܼܘ ܒܹܗ ܡܲܪܝܪܹ̈ܐ.", ":ܙܟܼܝ ܡܟܣܵܐ ܙܝܙܢܵܐ", "ܕܟܲܢܸܫ ܒܙܬܵܐ ܕܐ̄ܚܪ̈ܢܹܐ.", ":ܘܗܘ̤ܐ ܚܛܬܐ ܒܨܒܝܢܹܗ", ":ܘܗܦܟ ܘܙܪܥ ܙܸܕܩ̈ܬܐ", ":ܙܝܼܙܢܵܐ ܗ̄ܘ̣ܵܘ ܓܲܝܣܵܐ", "ܘܒܲܕܡܵܐ ܕܐ̄ܢܫܐ ܐܬܪܒܝܼ.", ":ܘܕܚܙ̣ܵܐ ܬܲܗܪܵܐ ܒܙܩܝܼܦܵܐ", "ܚܲܠܛ ܢܦܫܹܗ ܒܝܼܢܬܿ ܚ̈ܛܹܐ.", ":ܦܵܘܠܘܿܣ ܪܲܒܵܐ ܙܝܙܢܵܐ", "ܕܩܦܝܚ ܚ̈ܛܐ ܒܡܘܥܝܼܬܹܗ.", ":ܛܢܢܵܐ ܕܠܘܩܒܼܠ ܩܘܼܫܬܐ", "ܕܗܦܟ ܘܗܘ̤ܐ ܚܠܦ ܩܘܼܫܬܐ.", ":ܐܲܟܪܵܐ ܕܐܲܣܓܝܼ ܘܙܪܲܥ", "ܝܘܼܠܦܫܹܗ ܒܐܪܵܒܠܦܢܝܵܢ.", ":ܘܦܠ̣ܚ ܐܪܥܵܐ ܕܢܦܫ̈ܬܐ", "ܘܡܠܵܐ ܥܠܡܵܐ ܡ̣ܢ ܦܹܐܪ̈ܘܗܝ.", ":ܗܵܐ ܙܝܙܢܹ̈ܐ ܕܐܫܬܚܠܲܦܘ", "ܘܗܘ̤ܘ ܚ̈ܛܹܐ ܓܒܝ̈ܬܐ.", ":ܠܟܘ ܐܪܵܐ ܕܐܲܝܠܹܝܢ ܕܛܥܵܘ", "ܘܠܵܐ ܨܒܵܘ ܕܢܦܢܘܿܢ ܠܝܼܕܥܵܬܐ.", ":ܡܪܩܝܘܢ ܙܝܙܢܵܐ ܩܕܡܵܐ", "ܕܝܥܵܐ ܒܐܫܟܪܐ ܕܚܛܹ̈ܐ.", ":ܘܐܸܫܬܝܼ ܡܛܪܵܐ ܕܝܘܼܠܦܢܵܐ", "ܘܩܘܝܼ ܒܡܪܬܵܐ ܕܨܒܼܝܢܹܗ.", ":ܟܲܠܒܵܐ ܗ̄ܘ̣ܵܐ ܕܦܩ̣ܪ ܘܫܢ̣ܵܐ", "ܘܢܒܲܚ ܠܘܩܒܼܠ ܥܒܘܿܕܹܿܗ.", ":ܘܐܟܼܪܸܙ ܒܬܠܬܐ ܪܹ̈ܫܝܼܢ", "ܟܐܢܵܐ ܘܛܒܵܐ ܘܐܦ ܒܝܼܫܵܐ.", ":ܙܝܼܙܢܵܐ ܐܚܪܹܢܵܐ ܡܵܐܢܝܼ", "ܕܡܥܛܲܦ ܒܐܣܟܹܝܡ ܚ̈ܛܹܐ.", ":ܕܐܒܼܵܐ ܕܟܼܡܝܢ ܒܓܼܙܪܵܐ", "ܘܐܲܝܟ ܐܸܡܪܵܐ ܡܚܵܘܹܐ ܢܦܫܹܗ.", "ܬܢܝܼܢܵܐ ܕܝܼܢܸܩ ܡܸܪܬܵܐ", "ܘܐܫܩܝܼ ܡܢܗ̇ ܠܩܪ̈ܝܼܒܵܘܗܝ.", ":ܥܩܪܐ ܩ̇ܛܠ ܐ̄ܢܵܫܵܐ", "ܕܡܬܪܒܹܐ ܡܨܥܲܬܼ ܚ̈ܛܹܐ.", ":ܠܛܝܪܵܐ ܡܨܝܪܬܵܐ ܕܡ̇ܐ", "ܕܠܟܼܠ ܕܡ̈ܘܵܢ ܡܫܬܚܠܲܦ.", "ܒܚܪܫܘܼܬܼܵܐ ܫܘܬܦܐ ܗ̄ܘ̣.", "ܘܒܡܓܼܫܘܬܐ ܩܪܝܒܼܵܐ ܗ̄ܘ̣.", ":ܦܣܩܹܗ ܠܣܕܪܹܗ ܕܟܼܝܼܢܵܢ", "ܘܛܠܡܹܗ ܠܦܓܼܪܵܐ ܡ̣ܢ ܚܲܝܹ̈ܐ.", ":ܘܒܸܕܵܐ ܗܘ̤ ܡ̣ܢ ܪܥܝܢܹܗ", "ܕܩܝܡܵܬܐ ܕܢܦܫܵܐ ܗ̄ܝ̣ ܒܲܠܚܘܿܕ.", ":ܒܬܪܹܝܢ ܕܹܝܢ ܪܹ̈ܫܝܼܢ ܩܐܹܡ", "ܣܟܵܐ ܟܠܹܗ ܕܝܘܼܠܦܢܹܗ.", ":ܘܛܒܼܵܐ ܘܒܝܼܫܵܐ ܩ̣ܪܵܐ ܐܸܢܘܿܢ", "ܠܦܘܼܬ ܣܘܥܪ̈ܢܹܐ ܕܬܪܝܗܘܢ.", ":ܚܛܬܐ ܗܘ̣ܐ ܕܹܝܬ ܒܲܪ ܕܝܨ[ܢ]", "ܕܗܦܟ ܘܗܘ̤ܐ ܙܝܙܢܵܐ.", ":ܘܕܚܙܲܬ̤ ܥܹܕܬ̇ܐ ܫܘܼܚܠܵܦܹܗ", "ܥܩܪܬܹܗ ܡ̣ܢ ܒܝܢܲܬ ܚ̈ܛܹܐ.", ":ܡ̣ܢ ܐܡܪܹ̈ܐ ܗ̄ܘ̣ܵܐ ܕܡܪܥܝܼܬܼܵܐ", "ܘܗܦܲܟ ܢܟ̇ܬ ܡܪܥܝܼܬܼܵܐ.", ":ܘܛܪܕܘ ܥܠܠܢ̈ܐ ܫܕܐܘܼܗܝ", "ܘܚ̣ܠܛ ܢܦܫܹܗ ܥܲܡ ܕܐܒܹ̈ܐ.", ":ܩܲܫܝ̈ܬܐ ܕܒ̣ܥܵܐ ܕܢܙܟܹܐ", "ܘܗ̣ܦܟ ܘܫܕܵܐ ܒܩܢܘܡܹܗ.", ":ܕܪܘܿܫܵܐ ܕܠܘܩܒܼܵܠ ܚܒܼܪ̈ܘܗܝ", ":ܕܗܦܲܟ ܚܫܪ̣ܵܐ ܝܘܼܠܦܫܹܗ", ":ܚ̣ܢܵܐ ܠܒܨܬܼܵܐ ܕܟܼܠܡܸܕܡ", "ܘܐܥܸܠ ܐܝܬܝܹ̈ܐ ܣܓܝ̈ܠܐ.", ":ܘܟܲܕ ܣܒܲܪ ܕܐܫܘܲܚ ܐܘܒܕ", "ܗܘ̤ܐ ܢܘܟܼܪܝܐ ܠܫܪܪܵܐܘ.", ":ܚܛܬܵܐ ܕܗܦܟܲܬ̤ ܡܘܥܝܬܵܗ̇", "ܦܘܠܵܐ ܕܗܘ̤ܵܐ ܙܝܙܢܵܐ.", ":ܘܒܝܲܕ ܐܲܢ̄ܬܬܵܐ ܐܫܬܦܲܠ", "ܐܝܟ ܫܡܫܘܢ ܕܛܚܢ ܪܚܝܵܐ.", ":ܩܪܹܗ ܗ̄ܘ̣ܵܐ ܐܦ ܗܘ̤ ܠܡܫܬܘܼܬܼܵܐ", "ܘܢܦܲܩ ܘܲܗ̤ܵܘܐ ܢܘܟܼܪܵܝܐ.", "ܘܦܣܩܹܗ ܠܣܒܼܪܹܗ ܡ̣ܢ ܚ̈ܝܐ.", "ܘܡܲܠܸܠ ܥܘ̣ܠܵܐ ܥܲܠ ܪܸܡܵܐ.", ":ܕܠܐ ܩܢܘܿܡܵܐ ܠܲܡ ܐܝܼܬܵܘܗܝ ܗ̄ܘ̣ܵܐ", "ܒܪܵܐ ܠܲܡ ܠܘܩܕܵܡ ܥܲܡ ܐܒܘܼܗܝ.", ":ܐܲܝܟ ܩܠܵܐ ܫܚܝܼܡܵܐ ܕܡܠܬܼܵܐ", "ܕܠܐ ܩܢܐ ܩܢܘܡܵܐ ܒܟܼܝܢܵܐ.", ":ܟܲܕ ܣܐܸܩ ܠܹܗ ܫܘܼܪܵܝܵܐ", ":ܡ̣ܢ ܝܲܠܕܵܐ ܕܡܪ̈ܝܡ ܘܲܠܟܼܵܐ", ":ܠܗ̇ܘ ܕܫܘܸܐ ܥܲܡ ܝܠܘܿܕܹܗ", "ܘܠܵܐ ܛܠܹܐ ܡܢܹܗ ܒܐܝܬܘܼܬܼܵܐ.", ":ܘܡܢܵܐ ܢܥܒܸܕ ܡܲܪܚܵܐ", "ܟܲܕ ܡܟܸܣ ܠܹܗ ܝܘܚܢܵܢ.", ":ܕܒܪܫܝܬ ܠܲܡ ܐܝܼܬܘܗܝ ܗ̄ܘ̣ܵܐ", "ܚܝܕܝܵܐ ܥܲܡ ܝܵܠܘܕܹܿܗ.", ":ܒܥܠܡܵܐ ܬܡ̇ܢ ܐܝܬܼܘܗܝ ܗ̄ܘ̣ܵܐ", "ܘܥܠܡܹ̈ܐ ܒܐܝܼܕܼܵܘ̈ܗܝ ܐܸܬܬܩܲܕܘ.", ":ܘܗܘ̤ ܕܝܼܠܹܗ ܠܕܝܼܠܹܗ ܐܬܼܵܐ", "ܘܕܝܼܠܹܗ ܠܵܐ ܩܒܸܠܘ ܡܸܠܬܹܗ.", ":ܐܲܝܠܹܝܢ ܕܫܡܥܘ ܝܘܠܦܢܹܗ", "ܝܪ̈ܬܹܐ ܕܫܘܒܼܚܹܗ ܣܡ ܐܸܢܘܿܢ.", ":ܘܫܘܬܸܦ ܐܢܘܿܢ ܒܐܝܼܩܪܵܐ", "ܒܫܡܵܐ ܕܠܐ ܡܝܘܬܘܼܬܼܵܐ.", ":ܗܵܐ ܬܚܘܝܼܬܼܵܐ ܕܲܕܢܝܼܚܵܐ", "ܐܝܟ ܫܡܫܵܐ ܩܕܼܵܡ ܝܕܘ̈ܥܹܐ.", ":ܘܚܙܵܝܹܐ ܐܝܟ ܕܒܚܫܪܐ", "ܡܬܬܩܠܝܼܢ ܒܡܠܲܝ̈ ܪܘܼܚܵܐ.", ":ܘܠܢܛܝܼܢܘܿܣ ܙܝܙܢܵܐ", "ܕܒܩܝܡܬܼܵܐ ܕܦܓܼܪܵܐ ܟ̇ܦܪ.", ":ܘܟܬܒܸ̈ܐ ܕܡܠܲܝ̈ ܪܘܼܚܵܐ", "ܐܲܝܟ ܢܘܟܪ̈ܝܹܐ ܚܫܝܼܒܼܝܼܢ ܠܹܗ.", ":ܪܘܫܥܹܗ ܕܹܝܢ ܪܒܵܐ ܗܵܢܵܘ", "ܕܡܫܬܒܗܲܪ ܒܹܗ ܓܲܠܝܵܐܝܼܬ.", ":ܕܗܘ̤ ܠܲܡ ܡܸܠܬܐ ܐܫܬܚܠܲܦ", "ܘܠܐ ܫܩܲܠ ܦܓܼܪܵܐ ܡ̣ܢ ܡܲܪܝܡ.", ":ܒܚܲܩܠܵܐ ܕܚܛܐ ܪܒܹܗ ܗ̄ܘ̣ܵܐ", "ܐܪܝܘܿܣ ܕܛܠܡ ܩܘܼܫܬܼܵܐ.", "ܘܡܣܬܲܪ ܗ̄ܘ̣ܵܐ ܒܐܣܟܹܝܡܵܐ.", "ܕܠܵܐ ܢܓܼܬܐ ܡܪܝܼܪܘܼܬܹܗ.", ":ܕܐܒܼܵܐ ܗ̄ܘ̣ܵܐ ܕܠܒܝܼܫ ܕܘܡܝܵܐ", "ܘܡܣܬܲܪ ܗ̄ܘ̣ܵܐ ܒܓܙܪܵܐ.", ":ܘܟܲܕ ܐܪܓܸܫܘ ܪ̈ܥܘܬܵܐ", "ܛܪܕܘܼܗܝ ܡ̣ܢ ܓܵܘ ܡܲܪܥܝܼܬܼܵܐ.", ":ܘܐܲܝܬܝܼ ܠܓܸܠܝܵܐ ܚܘܫܒܵܘܗܝ", "ܘܓܼܠܐ ܙܸܐܦܵܐ ܕܪܥܝܼܢܹܗ.", ":ܘܐܒܲܥ ܫܘܼܩܪܵܐ ܡ̣ܢ ܠܒܹܗ", "ܘܡܲܠܸܠ ܥܘ̣ܠܵܐ ܣܦܘ̈ܬܹܗ.", ":ܩ̣ܪܵܐ ܠܲܒܼܪܵܐ ܒܪܝܼܬܼܵܐ ܕܐܲܒܼܵܐ", "ܘܪܘܼܚܵܐ ܬܘܼܩܢܵܐ ܕܐܒܼܵܐ.", ":ܗܘ̤ ܠܲܡ ܐܝܼܬܵܘܗܝ ܒܲܠܚܘܕܵܘܗܝ", "ܘܒܼܪܵܐ ܘܪܘܼܚܵܐ ܡܫܡܢܢܵܘ̈ܗܝ.", ":ܐܲܒܼܵܐ ܠܲܡ ܕܠܵܐ ܫܘܼܪܵܝܐ ܗ̄ܘ̣", "ܘܒܼܪܵܐ ܘܪܘܼܚܵܐ ܠܟܼܵܐ ܡܸܢܹܗ.", ":ܘܥܲܠ ܗܵܕܹܐ ܕܒܼܪܵܐ ܐܸܢܘܿܢ", ":ܙܒܼܢܵܐ ܐܝܼܬ ܒܹܝܬܼ ܠܹܗ ܘܲܠܗܘܿܢ", ":ܘܐܸܢ ܠܲܒܼܪܵܐ ܒܪܝܼܬܼܵܐ ܥܲܒܼܕܹܗ", "ܐܲܝܟ ܡܠܬܹܗ ܕܡܓܼܕܦܢܵܐ.", ":ܡܵܢܵܐ ܟ̇ܠܐ ܟܠܡܸܕܡ", "ܒܪܵܐ ܕܐܲܠܗܵܐ ܢܸܬܼܟܲܢܹܐ.", ":ܓܒܪܝܠ ܐܦ ܡܝܼܟܵܐܹܝܠ", "ܒܨܒܝܢ ܐܒܼܵܐ ܐܬܬܩܢܘ.", ":ܘܟܲܕ ܛܒܼ ܪܘܼܚܵܐ ܐܝܬܲܝܗܘܿܢ", "ܒܨܝܼܕܲܝܢ ܡ̣ܢ ܫܸܡ ܐܝܼܬܘܼܬܵܐ.", ":ܘܐܢܗܘ̤ ܕܫܘܐ ܬܘܩܢܵܐ", "ܕܒܼܪܐ ܘܕܝܼܠܗܘܿܢ ܫܲܘܝܐܝܼܬ.", ":ܫܡܵܐ ܗ̄ܘ̣ ܫܐܝܼܠܐ ܕܩܢܐ ܒܠܚܘܿܕ", "ܘܪܚܝܼܩ ܡܢܹܗ ܒܣܘܥܪ̈ܢܹܐ.", ":ܙܝܼܙܢܵܐ ܐ̄ܚܪܢܵܐ ܚܲܒܼܪܹܗ", "ܥܛܠ ܗ̄ܘ̣ ܫܡܗ ܡ̣ܢ ܪܡܒܐ.", ":ܝܕܘܿܥܐ ܕܹܝܢ ܦܪܫ ܠܹܗ", "ܡ̣ܢ ܦܐܪ̈ܐ ܕܒܝܲܕ ܡ̈ܐܘܗܝ.", "ܫܚ̇ܛ ܐܦ ܗܘ̤ ܬܘܕܝܼܬܼܵܐ", "ܡ̣ܢ ܫܪܵܪܵܐ ܕܗܝܡܢܘܼܬܵܐ.", "ܘܒܼܥܐ ܕܢܣܬܘܪ ܒܢܝܢܵܐ.", "ܕܫܸܬܐܣܵܘ̈ܗܝ ܠܵܐ ܡܙܕܟܼܝ̈ܢ.", ":ܠܵܐ ܠܲܡ ܐܫܬܩܠܲܬ̤ ܢܲܦܫܵܐ", "ܥܲܡ ܦܓܼܪܵܐ ܡ̣ܢ ܦܪܘܿܩܲܢ.", ":ܐܠܵܐ ܦܓܼܪܵܐ ܡܝܘܬܵܐ", "ܫܩܠ ܠܹܗ ܡܸܠܬܼܵܐ ܘܥܡ̣ܪ ܒܹܗ.", ":ܘܟܲܕ ܝܕܥ ܕܡܬܦܪܣܐ ܠܹܗ", "ܐܝܬܝܼ ܠܓܠܝܵܐ ܓܘܼܕܢܹܗ.", ":ܐܨܛܢܲܥ ܦܘܼܪܣܵܐ ܐܚ̄ܪܹܢܵܐ", "ܕܢܣܬܬܲܪ ܒܹܗ ܥܲܕ ܙܒܼܢܵܐ.", ":ܘܗܦ̣ܟ ܘܐܘܕܝܼ ܐܦ ܒܗܵܕܹܐ", "ܕܦܲܓܪܐ ܘܢܦܫܵܐ ܫܩܲܠ ܡܪܲܢ.", ":ܘܡܕܥܵܐ ܠܲܡ ܒܠܚܘܿܕܼ ܐܪܦܝܼ", "ܕܐܦܗܘ̤ ܩܢܘܡܵܐ ܗ̄ܘ̣ ܕܬܠܬܵܐ.", ":ܘܥܲܠ ܡܢ̇ܐ ܠܐ ܒܕܩܘ ܠܲܢ", "ܟܬ̈ܒܹܐ ܟܠܗܘܿܢ ܥܲܠܗܵܕܹܐ.", ":ܘܝܬܝܼܪ ܡ̣ܢ ܟܠܗܘܿܢ ܡܘܫܹ̇ܐ", "ܗܘ̇ ܕܐܟܬܸܒܼ ܥܲܠ ܬܘܩܢܲܢ.", ":ܘܟܒܲܪ ܫܝܼܛܵܐ ܐܬܚܟܲܡ", "ܝܬܝܼܪ ܡܸܢܹܗ ܕܒܲܪ ܥܡܪܲܡ.", ":ܘܐܫܟܲܚ ܡܸܕܹܡ ܝܬܝܼܪܵܐ", "ܡܕܥܵܐ ܩܢܘܿܡܵܐ ܕܬܠܵܬܐ.", ":ܗܵܐ ܙܪܥܹܗ ܕܩ̇ܛܠ ܐ̄ܢܫܐ", "ܕܙܪܥܹܗ ܒܢܦܫܵܐ ܕܬܲܥܡܝܪܵܘ̈ܗܝ.", ":ܘܫܓܫ ܠܐܪܥܵܐ ܒܙܝܼܙܵܢܵܘ̈ܗܝ", "ܘܐܪܡܝܼ ܣܕܩܹ̈ܐ ܒܫܡܝܵܐ.", ":ܒܩܲܕܼܡܵܐ ܙܝܙܢܹ̈ܐ ܙܪܲܥ ܗ̄ܘ̣ܵܐ", "ܣܛܢܵܐ ܒܝܫܬܼ ܚ̈ܛܹܐ.", ":ܘܐܩܝܼܡ ܣܕܩܹ̈ܐ ܘܦܘܼܠܓܹ̈ܐ", "ܐܲܝܟ ܣܕܪܹ̈ܐ ܠܘܼܩܒܼܵܠ ܩܘܼܫܬܼܵܐ.", ":ܘܕܚܙ̣ܵܐ ܕܚܒܬ̤ ܡܲܫܪܝܼܬܹܗ", "ܘܙܟܼܐ ܩܘܼܫܬܐ ܒܫܡ ܒܫܡܫܸܘ̈ܗܝ.", ":ܐܨܛܢܲܥ ܦܘܼܪܣܵܐ ܐ̄ܚܪܹܢܵܐ", "ܘܥܲܠ ܘܟܡܢ ܒܝܢܲܬ̣ ܚ̈ܛܹܐ.", ":ܚ̣ܙܵܐ ܕܒܓܸܠܝܵܐ ܠܵܐ ܙ̇ܟܐ", "ܘܫܪܝܼ ܡܩܪܒ ܒܟܡܐܢܹ̈ܐ.", "ܘܗܘ̤ܵܐ ܗ̄ܘ̣ܵܐ ܐܲܝܟ ܒܲܝܬܝܵܐ.", ":ܘܐܲܝܟ ܡܲܠܦ ܫܪܝܪ̈ܬܵܐ", "ܚܙܵܐ ܠܣܒܪܬܵܐ ܕܐܣܬܲܦܲܩܲܬ̤.", "ܥܠܟܠ ܥܡܡܝ̈ܢ ܘܠܫܢܝܼ̈ܢ.", ":ܘܐܸܚܕܲܬ̤ ܢܘܡܹ̈ܐ ܒܟܠܦܢܸ̈ܢܝܵܢ", "ܘܥܩܕܲܬ̤ ܡܘܣܹ̈ܐ ܕܚܢܦܘܼܬܼܵܐܘ", ":ܘܠܒܸܫ ܐܣܟܹܝܡ ܬܲܠܡܝܼܕܼܵܐ", ":ܕܠܵܐ ܢܚܘܹܐ ܙܹܐܦܵܐ ܒܓܠܝܵܐ", "ܕܝܼܕܥ ܕܲܢܕܝܕ ܝܘܠܦܢܹܗ.", ":ܘܒܓܸܠܝܵܐ ܠ̇ܐ ܡܸܬܩܒܲܠ", "ܚܙܵܐ ܡܢܘܿܣܐ ܕܢܗܝܼܪ ܗ̄ܘ̣.", ":ܘܡܢܗܲܪ ܥܝܼܢܹ̈ܐ ܕܢܦܫ̈ܬܐ", "ܘܡܦܢܐ ܥܛܠ̈ܐ ܠܦܝܣܵܐ.", ":ܩܕܪܫ ܐܘܼܪܚܵܐ ܠܡܠܟܘܼܬܼܵܐ", "ܘܟܣܝܼ ܣܢܝܘܼܬ ܚܘܼܫܵܒܵܘ̈ܗܝ.", ":ܒܢܚܬܐ ܦܐܝܵܐ ܕܫܸܡ ܢܘܼܗܪܵܐ", "ܘܥܲܠ ܘܐܣܬܬܲܪ ܒܟܡܐܢܹ̈ܐ.", ":ܘܦܫܝ̈ܛܐ ܠܐ ܐܪܓܸܫܘ ܒܹܗ", ":ܦܪܣ ܬܚܦܝܼܬܼܵܐ ܥܲܠ ܢܲܦܫܵܐ", ":ܘܥܘܪܹܗ ܠܢܘܼܗܪܵܐ ܕܝܕܥܬܼܵܐ", "ܫܬܸܩ̣ ܡܕܥܵܐ ܡ̣ܢ ܪ̈ܓܫܹܐ.", "ܕܠܐ ܢܣܬܟܠ ܘܠܵܝܼܬܼܵܐ.", "ܐܚܫܟ ܢܘܼܗܪܵܐ ܕܒܒ̈ܬܐ:", "ܡ̣ܢ ܩܪܝܢܵܐ ܕܟܬܒܹ̈ܐ.", ":ܘܣܟܪ ܐܕܢܹ̈ܐ ܕܡܫܥܬܵܐ", "ܕܠܵܐ ܢܨܘ̈ܬܢ ܡܸܠܲܝ̈ ܪܘܼܚܵܐ.", ":ܠܫܢܵܐ ܢܒܼܥܵܐ ܕܡܸܠܹ̈ܐ", "ܕܪܕܝܹܗ ܡܡܬܘܡ ܠܵܐ ܩ̇ܛܥ.", ":ܥܲܒܼܕܹܗ ܠܥܓܐ ܘܚܓܼܝܪܵܐ", "ܕܠܵܐ ܢܡܠܸܠ ܪ̈ܘܚܢܝܵܬܼܵܐ.", ":ܠܒܹܵܐ ܡܠܟܵܐ ܕܗܕܡܹ̈ܐ", "ܢܒܼܠܐ ܕܟܼܠܗܹܝܢ ܚܟܡ̈ܬܐ.", ":ܚܠܸܨ ܡܢܹܗ ܣܝ̈ܡܬܹܗ", "ܘܐܪܡܝܼ ܒܹܗ ܡ̣ܢ ܚܪ̈ܘܒܵܘܗܝ.", ":ܐܘ ܦܘܪ̈ܣܵܘܗܝ ܟܡܵܐ ܩܝܼܛܝܼܢ", "ܘܨܢܥܬܹ̈ܐ ܟܡܵܐ ܥܡܝܼ̈ܩܵܢ.", ":ܐܘ ܣܡ ܡܵܘܬܼܵܐ ܩܛܘܿܠܵܐ", "ܕܚܠܝܼܵܛܐ ܒܗ ܚܲܠܝܘܼܬܼܵܐ.", ":ܠܵܐ ܠܵܡ ܫܸܦܝܼܪ ܪܸܥܝܢܵܐ", "ܕܟܬܒܹ̈ܐ ܐܠܗ̈ܝܹܐ.", ":ܘܠܐ ܝ̇ܬܪ ܐܝܢܵܐ ܕܩ̇ܪܹܐ", "ܐܠܵܐ ܕܢܐܠܲܦ ܫܘܒܼܗܵܪܵܐ.", ":ܩܪܐ ܠܡ ܣܓܝܼ ܘܫܟܐ ܠܹܗ", "ܘܫܪܝܼ ܒܨܐ ܘܡܥܡܸܩ.", ":ܘܗܪܓܼ ܣܓܝܼ ܒܟܬܒ̈ܐ", "ܛܥ̣ܐ ܘܢܦ̣ܩ ܡ̣ܢ ܘܠܝܼܵܬܐ.", ":ܐܘ ܥܘ̣ܠܵܐ ܕܠܐ ܡܬܡܠܲܠ", "ܕܐܟܼܪܸܙ ܒܝܼܫܵܐ ܒܦܘܼܡ ܥܲܛ̈ܠܹܐ.", "ܝܘܠ̣ܦܢܵܐ ܢܘܗܪܵܐ ܕܢܲܦܫܵܐ: ܗܸ[...]ܢܘܿܢ ܥܲܒܼܕܘܼܗܝ ܚܫܘܟܵܐ.", ":ܐܘܪܼܚܵܐ ܕܪܝܫܬܼܵܐ ܕܟܬܼܒܹ̈ܐ", "ܡܠܐܘܼܗ̇ ܣܟ̈ܠܹܐ ܬܘܩ̈ܐܹܐ.", ":ܠܵܐ ܠܲܡ ܬܫܡܲܥ ܦܘܼܫܩܵܐ", "ܘܠܐ ܬܨܘܼܬܼ ܡܠܬܼܵܐ ܕܕܪܝܼܫܵܐ.", ":ܗܘܝܼ ܐܲܝܟ ܣܡܝ̇ܐ ܠܟܼܬܒܼܵܐ", "ܘܐܝܟ ܚܪܫܵܬ ܠܘܬ ܬܘܕܲܓܵܡܵܐ.", ":ܥܪܘܿܩ ܡ̣ܢ ܡ̈ܐܐ ܕܚܕܝܼܡܹ̈ܐ", "ܕܠܐ ܢܛܥܘܢܵܟ ܫܪ̈ܒܲܝܗܘܿܢ.", ":ܣܦܩܐ ܠܲܡ ܒܠܚܘܿܕ ܗܵܕܹܐ", "ܕܢܗܝܸܡܢ ܕܠܐ ܥܘܩܒܼܵܐ.", ":ܡ̣ܢ ܐܝܟܵܐ ܝܕܥܬܘܢ ܗܕܹܐ", "ܐܘ ܣܢ̈ܐܹܐ ܕܡܲܠܲܝ̈ ܪܘܼܚܵܐ.", ":ܕܕܪܫܬܘܿܢ ܐܘܪܚܵܐ ܚܕܬܵܐ", "ܘܛܥܝܬܘܿܢ ܒܫܒܝܼܠ ܙܐܵܦܵܐ.", ":ܐܥܢܝܼ ܐܢܘܿܢ ܣܛܢܵܐ", "ܒܛܘܥܝܲܝ ܕܙܪ̈ܲܥ ܒܐܕܢܲܝ̈ܗܘܿܢ.", ":ܕܡܗܝܼܟܝܢ ܒܦܣܝܼ̈ܩܬܼܵܐ", "ܘܬܢܹܝܢ ܚܠܡܹ̈ܐ ܫܛܘܪܹ̈ܐ.", ":ܘܠܐ ܣ̇ܦܩ ܕܐܛܥܝܼ ܐܸܢܘܿܢ", "ܒܬܘܩ̈ܠܬܐ ܟܕ ܥܝܼܪܼܝܢ ܗ̄ܘ̣ܵܘ.", ":ܐܠܵܐ ܡܚܘܹܐ ܚܙܘܢܹ̈ܐ", "ܕܢܬܗ̇ܝܡܢ ܐܲܝܟ ܫܪܝܼܪ̈ܐ.", ":ܐܘ ܒܥܠܕܪܹܗ ܕܟܝܢܲܢ", "ܕܟܼܡܵܐ ܐܘܼܡܢ ܒܩܪ̈ܩܹܐ.", ":ܘܣܗ̇ܕ ܦܘܠܘܿܣ ܥܲܠܗܕܹܐ", "ܟܕ ܡܘܕܲܥ ܥܲܠ ܨܸܢ̈ܥܵܬܹܗ", ":ܕܬܟܬܘܫܲܢ ܠܲܡ ܠܵܐ ܠܝܼܬܵܘܗܝ", "ܥܲܡ ܒܣܪܢܵܐ ܕܐܟܘܬܲܢ.", ":ܐܠܵܐ ܥܲܡ ܪ̈ܫܹܐ ܕܐܵܐܲܪ", "ܪܘܼܚܐ ܕܡܩܪܲܒܼ ܥܲܡ ܒܸܣܪܵܐ.", ":ܒܫܘܪܝܹܗ ܓܹܝܪ ܕܩܪܒܼܵܐ", ":ܟܠ ܦܘܼܪ̈ܣܝܼܢ ܡܨܸܛܢܲܥ ܗ̄ܘ̣ܵܐ", ":ܘܟܠܝܘܿܡ ܙܝܢܵܐ ܡܚܕܬ ܗ̄ܘ̣ܵܐ", "ܕܥܲܡ ܝܕܘܥܹ̈ܐ ܡܩܪܸܒܼ ܗ̄ܘ̣ܵܐ.", ":ܗܫܵܐ ܠܲܡ ܠܐ ܡܐܩܥܝ̈ܢ", "ܨܢܥ̈ܬܐ ܠܐܘܼܡܢܘܼܬܹܗ.", ":ܕܡܪܡܲܙ ܐܸܢ ܪܵܡܸܙ ܒܲܠܚܘܿܕ", "ܫܡܠܝܹܘ ܣܟܼ̈ܠܹܐ ܨܒܼܝܢܹܗ.", ":ܐܸܢ ܕܹܝܢ ܒܥ̇ܐ ܕܢܨܘܕܼܵܢ", "ܒܟܘܗܗܢܵܐ ܕܪܚܡܲܬܼ ܟܣܦܵܐ.", ":ܦܕܝܼܡ ܗ̄ܘ̣ܵܐ ܠܹܗ ܨܒܝܢܲܢ", "ܘܟܬܝܼܒܼ ܕܗܒܼܐ ܥܲܠ ܠܒܲܢ.", ":ܪܚܡܲܬܼ ܫܘܒܼܚܵܐ ܐܸܢ ܡܥܸܠ", ":ܣܡܐ ܕܗܲܢܝܼ ܒܚܙܬܹܗ", ":ܪܓܼܝܼܓܼܝܼܢܲܢ ܠܹܗ ܛܵܒܼ ܡܸܢܹܗ", "ܘܟܒܪ ܡܢܢ ܝܵܠܦ ܠܵܗ.", ":ܒܪܓܝܵܬܐ ܐܸܢ ܡܩܪܸܒܼ ܥܲܡܲܢ", ":ܩܒܝܼܥܝܼܢ ܙܘܡ̈ܝܗ̇ ܒܟܼܝܢܲܢ", "ܘܡܡܠܟ ܗܘ̤ ܒܲܠܚܘܿܕ ܡ̇ܠܟ.", ":ܘܐܬ̇ܐ ܠܓܸܠܝܵܐ ܣܘܼܥܪܝܵܐ", "ܪ̈ܫܹܐ ܬܠܵܝܵܬܐ ܕܟܼܠ ܚܫܝܼ̈ܢ.", ":ܗܢܘܿܢ ܐܢܘܿܢ ܕܬܢܝܢܲܢ", ":ܘܡܵܐ ܕܒܗܠܹܝܢ ܫܥܒܼܕ ܠܲܢ", "ܩܡ ܠܹܗ ܗܘ̤ ܐܲܝܟ ܙܟܝܐ.", ":ܒܗܵܠܹܝܢ ܚܫܹ̈ܐ ܐܩܪܸܒܼ ܗ̄ܘ̣ܵܐ", "ܥܲܡ ܪܫܝܬܹܗ ܕܟܼܝܼܢܲܢ.", ":ܘܬܟܝܼܠ ܗ̄ܘ̣ܵܐ ܕܒܼܗܘܿܢ ܙܟܹܐ", "ܐܲܝܟ ܕܒܙܒ̈ܢܐ ܩܕܡ̈ܝܹܐ.ܕ", ":ܝ̇ܕܥ ܗ̄ܘ̣ܵܐ ܓܹܝܪ ܡܵܪܘܿܕܵܐ", "ܘܲܫܩܝܼܠܵܐ ܠܹܗ ܒܢܸܣܝܵܢܵܐ.", ":ܕܲܒܼܗܵܠܹܝܢ ܚܲܫܹ̈ܐ ܐܲܣܝܼܪ", "ܟܠܹܗ ܟܝܵܢܵܐ ܕܡܵܝ̈ܘܿܬܹܐ.", ":ܘܲܠܒܸܫ ܐܸܢܘܿܢ ܐܲܝܟ ܙܝܼܢܵܐ", "ܒܬܲܟܼܬܘܼܫܵܐ ܕܠܘܩܒܼܵܠ ܡܵܪܲܢ.", ":ܟܲܕ ܣܵܒ̇ܪ ܗ̄ܘ̣ܵܐ ܡܲܪܵܚܵܐ", "ܕܒܲܕܡܘܼܬ ܐܵܕܼܵܡ ܡܲܛܥܸܐ ܠܹܗ.", ":ܗܵܪܟܵܐ ܠܵܐ ܩܵܡ ܨܢܵܬܹ̈ܐ", "ܘܠܵܐ ܦܘܼܕ̈ܣܹܐ ܕܐܘܼܡܵܢܘܼܬܹܗ.", ":ܕܲܡܙܲܝܲܢ ܗ̄ܘ̣ܵܐ ܕܲܠܩܘܼܒܼܠܹܗ", "ܒܙܲܝܼܢܵܐ ܕܪܘܼܚܵܐ ܟܲܣܝܵܬܝܼܬܼ.", ":ܡ̣ܢ ܒܬܲܪ ܗ̇ܝ ܙܵܟܼܘܼܬܼܵܐ", "ܕܲܙܟܼܵܐ ܟܝܵܢܲܢ ܥܲܡ ܡܵܪܲܢ.", ":ܘܪܵܘܡܵܐ ܘܥܘܼܡܩܵܪ ܐܲܪܓܸܫܘ ܒܵܗ̇", "ܘܲܒܼܟܼܠ ܦܸܢ̈ܝܵܢ ܐܸܬܟܲܪܙܲܬ̤.", ":ܗܵܐ ܝܲܗ̄ܒ̣ܢܲܢ ܠܹܗ ܡܲܫܡܲܥܬܲܢ", "ܘܥ݂ܲܠ ܘܲܫܪܵܐ ܒܲܢ ܐܲܝܟ ܕܲܨܒܵܐ.", ":ܘܲܗܘ̤ܵܐ ܠܹܗ ܐܲܝܟ ܕܡܸܢܲܢ ܗ̄ܘ̣", "ܘܠܵܐ ܡܢܲܟܼܪܝܼܢ ܠܹܗ ܒܿܝܼܵܬܵܝܹ̈ܐ.", ":ܠܦܝܼܚܵܐ ܠܹܗ ܐܲܪܥܵܐ ܕܢܲܦܫܲܢ", "ܘܥܩܝܵܐ ܠܹܗ ܐܵܦ ܡܲܫܡܲܥܬܲܢ.", ":ܘܡܪܡܹܐ ܙܲܪܥܵܐ ܕܝܘܼܠܦܵܢܹܗ", "ܘܐܵܬܹܝܢ ܦܹܐܪ̈ܵܘܗܝ ܚܲܕ ܒܲܡܵܐܐ.", ":ܥܩܲܪܢܵܝܗܝ ܠܙܲܪܥܵܐ ܕܝܘܼܠܦܵܢܹܗ", "ܕܲܡܫܝܼܚܵܐ ܡ̣ܢ ܪܸܥܝܵܢܲܢ.", ":ܘܩܲܒܸܒܢܲܢ ܙܪܲܥܹܗ ܕܒܼܝܼܫܵܐ", "ܘܗܲܢܝܼܐܝܼ̈ܢ ܠܲܢ ܙܝܼܙܵܢܵܘ̈ܗܝ.", ":ܐܝܼܬܲܝܢ ܒܲܫܡܵܐ ܓܵܘ̈ܝܹܐ", "ܘܲܒܼܕܘܼܒܵܪ̈ܲܝܢ ܒܲܪ̈ܝܹܐ.", ":ܩܪܹܝܢܲܢ ܦܵܠܚܹ̈ܐ ܕܲܡܫܝܼܚܵܐ", "ܘܠܵܦܚܹܝܢܲܢ ܠܲܒܼܥܸܠܕܵܪܵܐ.", ":ܪܸܓܬܐ ܣܢܝܼܬܼܵܐ ܕܚܲܛܝܼܬܼܵܐ", "ܗܲܢܝܼܝܼ ܠܲܢ ܫܸܩܝܵܗ̇ ܣܲܓܝܼ.", ":ܘܟܸܣܦܵܐ ܥܸܩܪ ܒܝܼ̈ܫܬܐ", "ܫܬܝܼܠ ܥܸܩܵܪܹܗ ܒܓܼܵܘ ܠܸܒܲܢ.", ":ܪܸܚܡܲܬܼ ܫܘܼܒܼܚܵܐ ܣܵܡ ܡܵܘܬܵܐ", "ܦܲܚܵܐ ܕܩܵܛܸܠ ܒܲܟܼܡܹܐܢܵܐ.", ":ܦܟܼܝܼܪܝܼܢܲܢ ܒܲܡܨ̈ܝܼܕܵܬܹܗ", ":ܘܠܵܐ ܪܓܝܼܫܝܼܢ ܚܢܲܢ ܒܐܲܣܘܼܪ̈ܘܗܝ", ":ܚܣܵܡܵܐ ܣܝܼܦܵܐ ܩܵܛܘܿܠܵܐ", "ܕܩܵܛܸܠ ܢܲܦܫܵܐ ܥܲܡ ܦܲܓܼܪܵܐ.", ":ܫܪܹܐ ܒܓܵܘܲܢ ܐܲܝܟ ܪܲܒ ܚܲܝܠܵܐ", "ܘܲܡܙܲܚܝܼܢ ܠܹܗ ܚܘܼܒܵܒܲܝ̈ܢ.", ":ܚܘܼܬܼܪܵܐ ܡܵܘܒܸܕ ܬܲܩܢܵܬܹ̈ܐ", "ܪܚܡܵܐ ܩܵܛܸܠ ܚܲܒܼܝܒܼܵܘ̈ܗܝ.", ":ܠܒܼܝܼܫܝܼܢ ܚܢܲܢ ܠܹܗ ܐܲܝܟ ܢܚܲܬܵܐ", "ܘܲܡܨܲܒܲܬܼ ܒܹܗ ܪܸܥܝܵܢܲܢ.", ":ܕܓܵܠܘܼܬܼܵܐ ܕܐܵܘܼܠܸܕ ܗ̄ܘ̣ܵܐ", ":ܐܵܟܸܠ ܩܲܪܨܵܐ ܒܫܘܼܕܵܝܵܐ", ":ܥܒܼܝܼܕ ܠܸܫܵܢܲܢ ܐܝܼܙܲܓܲܕܵܐ", "ܘܲܡܫܲܡܸܫ ܠܗܘܿܢ ܠܣܘܼܥܪ̈ܵܢܹܝܗ̇.", ":ܛܥܝܵܢܵܝܗܝ ܠܛܲܟܼܣܵܐ ܕܬܘܼܠܡܵܕܢ", "ܘܲܢܦܲܩܢܲܢ ܡ̣ܢ ܘܵܠܝܼܬܼܵܐ.", ":ܘܟܼܠܢܵܫ ܪܲܒܵܐ ܗ̄ܘ̣ ܕܲܩܢܘܿܡܹܗ", "ܟܲܕ ܕܲܒܼܪ ܐܲܝܟ ܨܒܼܝܵܢܹܗ.", ":ܢܒܲܥܘ ܠܲܢ ܣܦܪܹ̈ܐ ܗܵܦܟܵܝܹ̈ܐ", "ܕܡܠܦܝܼܢ ܒܣܸܦܪܹ̈ܐ ܗܵܦܟܼܝܹ̈ܐ.", ":ܘܪܲܚܝܼܩܝܼܢ ܡ̣ܢ ܘܵܠܝܼܬܼܵܐ", "ܗ̇ܝ ܕܲܟܼܬܵܒܹ̈ܐ ܐܲܠܦܘ ܠܲܢ.", ":ܐܘܼܪܚܵܐ ܕܕܲܪܲܫܘ ܩܲܕܡܵܝܹ̈ܐ", ":ܘܫܲܦܝܵܐ ܗ̄ܘ̣ܵܬ ܡ̣ܢ ܗܲܝܡܵܢܘܼܬܼܵܐ", "ܕܐܲܟܼܕܲܙܘ ܟܠܗܘܿܢ ܫܘܼܝܵܐܝܼܬ.", ":ܘܣܵܛܵܢܵܐ ܒܝܲܕ ܙܝܼܙܵܢܵܘ̈ܗܝ", "ܐܵܘܥܝܼ ܒܵܗ̇ ܣܸܕܩܹ̈ܐ ܦܠܝܼ̈ܠܹܐ.", ":ܡ̣ܢ ܚܲܕ ܢܸܒܼܥܵܐ ܕܝܘܼܠܦܵܢܵܐ", "ܐܸܫܬܝܼܘ ܟܠܗܘܿܢ ܝܘܼܠܦܲܢܹ̈ܐ.", ":ܘܐܲܝܟ ܬܲܦܹ̈ܿܐ ܠܐܲܪ̈ܒܲܥܦܸܢܝܵܢ", "ܐܲܫܩܝܼܡ ܠܐܲܪܥܵܐ ܒܡܸܠܲܝ̈ܗܘܿܢ.", ":ܐܲܝܟ ܢܘܼܗܪܐ ܗܘ̤ܵܘ ܒܲܒܼܪܝܼܬܼܵܐ", "ܘܐܲܢܗܲܪܘ ܥܵܠܡܵܐ ܒܕܸܠܩܲܝ̈ܗܘܿܢ.", ":ܘܐܲܝܟ ܡܸܠܝܵܐ ܒܝܲܕ ܡܸܠܲܝ̈ܗܘܿܢ", "ܐܲܝܦܢܝܼܘ ܥܛ̈ܠܹܐ ܠܲܦܝܵܣܹ̈ܐ.", ":ܠܒܸܫܘ ܙܲܝܢܵܐ ܠܘܼܩܒܼܵܠ ܒܝܼܫܵܐ", "ܕܠܵܐ ܢܸܬܼܪܘܿܥ ܣܸܕܪ̈ܲܝ ܩܘܼܫܬܼܵܐ.", ":ܘܲܒܼܚܲܫܹ̈ܐ ܕܲܩܢܘܿܡܲܝ̈ܗܘܿܢ", "ܣܓܲܘ ܬܘܼܪ̈ܥܵܬܹܗ ܕܲܟܼܝܵܢܲܢ.", ":ܟܲܕ ܕܹܝܢ ܡܲܛܝܼ ܫܘܼܠܵܡܵܐ", "ܕܚܲܝܵܘ̈ܗܘܿܢ ܕܲܩܪ̈ܲܒܼܬܵܢܹܐ.", ":ܘܲܫܟܸܒܼܘ ܫܸܢܬܼܵܐ ܕܲܢܚܵܝܵܐ", "ܥܲܠ ܥܲܡܠܵܐ ܕܦܘܼܠܚܵܢܲܝ̈ܗܘܿܢ.", "ܥܲܠ ܣܵܛܵܢܵܐ ܒܲܟܼܡܹܐܢܹ̈ܐ.", "ܘܐܲܪܡܝܼ ܬܸܛܪܵܐ ܕܝܘܼܠܦܵܢܹܗ:", "ܘܕܲܠܚܵܗ̇ ܠܟܼܠܵܗ̇ ܡܲܪܥܝܼܬܵܐ.", ":ܒܡܲܪܝܼܪܘܼܬܼܵܐ ܕܙܝܼܙܵܢܵܘ̈ܗܝ", "ܚܙܵܐ ܕܲܕܡܸܟܼܘ ܢܲܚܫܝܼܪ̈ܬܵܢܹܐ.", ":ܘܫܲܪܝܼ ܥܩ̇ܪ ܓܲܠܝܵܐܝܼܬ", "ܘܲܒܼܝܼܕ ܣܸܕܩ̈ܕܹܐ ܘܦ̈ܘܼܠܵܓܹܐ.", "ܕܣܲܓܼܝܹ̈ܐ.", ":ܚܲܕ ܓܘܼܫܡܵܐ ܫܲܦܝܵܐ ܕܥܹܕܬܵܐ", "ܕܡ̣ܢ ܣܲܓܝܼ̈ܐܹܐ ܡܸܬܼܩܲܝܲܡ.", ":ܦܸܠܓܹܗ ܗܘ̤ ܠܲܡܢܵܘܵܬܼܵܐ", "ܒܝܲܕ ܫܘܼ̈ܚܠܵܦܹܐ ܕܝܘܼܠܦܵܢܵܘ̈ܗܝ.", ":ܚܲܩܐܵܐ ܕܦܲܠܚܘ ܟܲܫܝܪܹ̈ܐ", "ܒܝܲܕ ܚܲܫܹ̈ܐ ܕܐܘܼܠܨܵܢܲܝ̈ܗܘܿܢ.", ":ܩܲܕܲܪ ܘܲܡܠܵܗ̇ ܙܝܼܙܵܢܵܘ̈ܗܝ", "ܘܐܲܘܥܝܼ ܒܵܗ̇ ܝܼܥܪܵܐ ܣܲܢܝܵܐ.", ":ܥܵܢ̈ܐ ܛܵܥܝܼܬܼܵܐ ܕܟܸܿܢܫ", "ܗܘ̇ ܪܲܒܵܐ ܕܪ̈ܵܥܵܘܵܬܼܵܐ.", ":ܥܠ̣ܘ ܕܐܸܒܹ̈ܐ ܒܕܲܡܘܼܬܼ ܐܸܡܪܹ̈ܐ", "ܘܒܲܣܒܸܣܘ ܓܘܼܫܡ̈ܐ ܕܡܲܪܥܝܼܬܼܵܐ.", ":ܢܸܒܼܥܵܐ ܚܲܠܝܵܐ ܕܢܵܡܘܿܣܵܐ", "ܕܡܫܩܹܐ ܗ̄ܘ̣ܵܐ ܐܲܪܥܵܐ ܕܢܲܦܫܵܐ.", ":ܫܲܚܠܸܦ ܗܘ̤ ܠܒܼܢ̈ܬ ܩܵܠܵܘ̈ܗܝ", "ܕܠܵܐ ܢܩܲܒܠܘܢ ܗܲܪ̈ܛܝܼܩܹܐ.", ":ܘܡ̇ܢ ܠܵܐ ܢܸܒܼܕܹܐ ܥܲܠ ܗܵܕܹܐ", "ܕܢܵܘ̈ܣܸܐ ܕܨܲܒܸܬܼ ܪܘܼܚܩܘܼܕܫܵܐ.", ":ܗܘ̤ܵܘ ܥܘܼܡܪܵܐ ܠܪܘܼܚܵܐ ܛܲܡܵܐܐ", "ܕܝܲܗܒ̣ܘ ܡܲܫܡܲܥ̈ܬܐ ܠܲܢܟܼܝܼܐܹܐ.", ":ܫܒܼܝ̈ܐ ܕܦܲܢܵܘ ܒܲܨܠܝܼܒܼܵܐ", "ܡ̣ܢ ܫܸܒܼܝܹܗ ܕܐܵܟܸܠܩܲܪܨܵܐ.", ":ܗܦܲܟܼܘ ܘܐܸܫܬܲܥܒܲܕܘ ܠܲܢܟܝܼܐܵܐ", "ܒܨܒܼܝܵܢܵܐ ܘܠܵܐ ܒܩܲܛܝܼܕܵܐ.", "ܙܡܝܼ̈ܢܹܐ ܕܩܪܲܬ̤ ܛܲܝܒܘܼܬܼܵܐ.", "ܠܡܸܫܬܘܼܬܼܵܐ ܕܚܲܬܸܢܵܐ ܕܪܵܘܡܵܐ.", ":ܗܵܐ ܢܦܲܩ̣ܘ ܘܲܗܘ̤ܵܘ ܢܘܼܟܵܪ̈ܝܹܐ", "ܕܠܵܐ ܢܸܬܼܒܲܣܡܘܢ ܒܲܚܠܘܼܠܵܐ.", ":ܡ̇ܢ ܠܵܐ ܢܲܟܼܪܹܐ ܥܲܠ ܗܵܕܹܐ", "ܘܣܲܒܼܪܵܐ ܕܚܲܝ̈ܢ ܕܓܸܠܢܵܝܗܝ.", ":ܘܲܩ̣ܢܘܿܡܵܐ ܕܥܲܬܼܝ̈ܕܵܬܼܵܐ", "ܚܲܠܸܦܢܵܝܗܝ ܒܲܐܪ̈ܥܢܝܵܬܼܵܐ.", ":ܘܡܲܢ̣ܘ ܡܸܫܟܲܚ ܕܲܢܬܸܿܪܸܨ", "ܣܲܢܝܵܬܐ ܒܲܒܝܵܘ̈ܡܵܬܲܢ.", ":ܕܐܸܣܬܲܬܲܬ̤ ܒܲܢ ܒܝܼ̈ܫܵܬܼܵܐ", "ܒܢܘܼܓܼܪܵܐ ܪܲܒܵܐ ܕܲܥܝܵܕܼܵ݁ܐ.", ":ܥܫܸܢ ܠܹܗ ܟܹܐܒܲܢ ܡ̣ܢ ܣܡܵܐ", "ܘܢܵܕܘ ܡܸܢܗ ܐܣ̈ܘܵܬܼܵܐ.", ":ܘܠܵܐ ܡܨܐ ܡܩܪܒܼ ܝܵܕܘܥ̈ܐ", "ܟܘܼܘܵܢܵܐ ܠܟܹܐܒܹ̈ܐ ܕܢܦܲܫܲܢ.", ":ܡܲܠܦܵܢܹ̈ܐ ܠܒܸܫܘ ܪ̈ܡܘܼܬܼܵܐ", "ܘܝܵܠܦܹ̈ܐ ܩܕܵܠܵܐ ܩܲܫܝܵܐ.", ":ܘܢܝܼܪܵܐ ܢܝܼܚܵܐ ܘܒܲܣܝܼܡܵܐ", "ܥܲܒܼܕܘܼܗܝ ܩܲܫܝܵܐ ܠܛܵܥܘܿܢܵܘ̈ܗܝ.", ":ܢܒܲܥ ܚܲܕܬܵܬܼܵܐ ܒܝܵܘܡܬܲܢ", "ܡ̣ܢ ܡܲܠܦܵܢܹ̈ܐ ܗܸܕܝܘ̈ܛܹܐ.", ":ܟܲܕ ܣܝܡܝܼܢ ܠܲܢ ܢܵܡܘܿܣܵܐ", "ܠܡܛܲܪ ܫܥܹ̈ܐ ܘܝܵܡܬܼܵܐ.", ":ܫܒܩܘܼ ܐܘܼܪܚܵܐ ܕܕܲܪܲܫܘ ܟܸܐܢܹ̈ܐ", "ܘܪܕܵܘ ܒܵܗ̇ ܐܵܦ ܝܵܕܘܥܹ̈ܐ.", ":ܘܲܢܦܲܩܘ ܪܵܕܹܝܢ ܒܲܫܝܼ̈ܐܹܐ", "ܕܛܥܝܘܼܬܼܵܐ ܕܐܲܠܦܸܘ ܒܝܼܫܹ̈ܐ.", ":ܣܲܝܟܘܼܗܝ ܠܟܼܠܹܗ ܢܵܡܘܿܣܵܐ", "ܒܲܢܛܘܼܪ̈ܵܬܵܐ ܕܝܵܘ̈ܡܵܬܼܵܐ.", ":ܘܚܕܬܘ ܠܲܢ ܝܗܘܕܵܝܘܼܬܼܵܐ", "ܒܢܵܡܘ̈ܣܹܐ ܚܲܕ̈ܬܹܐ ܕܐܲܫܠ̣ܡܘ.", ":ܘܐܲܣܠܝܼܘ ܠܲܟܼܬܵܒܲܝ̈ ܪܘܼܚܵܐ", "ܘܲܠܚܘܼܬܪܵܢܵܐ ܕܡܸܠܲܝ̈ܗܘܿܢ.", ":ܘܡ̣ܢ ܒܸܕܝܵܐ ܕܪܸ̈ܥܝܵܢܲܝ̈ܗܘܿܢ", "ܣܡܵܘ ܢܵܡܘܿܣܹ̈ܐ ܢܘܼܟܵܪ̈ܝܹܐ.", ":ܫܒܲܩܘ ܕܢܸܬܢܘܿܢ ܥܲܠ ܚܘܼܒܵܐ", "ܘܥܲܠ ܣܲܒܼܪܵܐ ܘܗܲܝܼܡܵܢܘܼܬܼܵܐ.", ":ܘܥܢܝܢ ܟܠܫܵܥ ܘܡܬܢܝܢ", "ܚܸܠܡܸ̈ܐ ܣܦܝ̈ܩܹܐ ܘܫܵܛܘܿܪܹ̈ܐ.", ":ܘܐܸܢܗܘ̤ ܕܢܸܟܼܐܹܐ ܝܵܕܘܿܥܵܐ", "ܘܢܸܟܼܠܹܐ ܒܸܕܝܵܐ ܕܡܸܠܲܝ̈ܗܘܿܢ.", ":ܠܛܸܫܘ ܣܲܝܦܵܐ ܕܠܸܫܵܢܲܝ̈ܗܘܿܢ", ":ܘܩܲܛܠܘܼܗܝ ܟܠܗܘܿܢ ܒܚܣܵܡܵܐ", ":ܗܵܢܵܐ ܠܲܡ ܡܸܒܨܵܐ ܒܵܨܹܐ", "ܘܲܦܠܝܼܓ ܗ̄ܘ̣ ܥܲܠ ܐܲܠܵܗܵܐ.", ":ܘܝܘܼܠܦܵܢܵܐ ܚܲܕܬܵܐ ܡܲܠܸܦ", "ܘܠܵܐ ܡܗܲܝܡܲܢ ܕܫܲܪܝܼܪ ܚܸܠܡܵܐ.", ":ܡܲܢܘܼ ܕܡܲܠܸܦ ܚܲܝܕ̈ܬܵܬܼܵܐ", "ܐܘ ܕܣܡܝܼܢ ܡ̣ܢ ܝܼܕܲܥܬܵܐ.", ":ܗܘ̇ ܕܡܬܢܐ ܕܲܟܬܵܒܼܵܐ", "ܐܘ ܗ̇ܘ ܕܡܩܝܼܡ ܠܹܗ ܒܕܝܵܐ.", ":ܥܘܪܘܼܗܝ ܠܢܘܼܗܪܵܐ ܕܝܼܕܲܥܬܵܐ", "ܘܠܵܐ ܨܒܼܘ ܕܢܐܬܘܢ ܠܲܦܝܵܣܵܐ.", "ܘܲܒܨܝܕܼܵܐ ܗ̄ܘ̣ ܠܹܗ ܠܲܚܬܝܼܪܵܐ:", "ܕܢܸܬܼܡܲܟܲܟ ܢܸܐܬܹܐ ܠܩܘܼܫܵܬܐ.", ":ܘܡ̣ܢ ܟܠ ܓܲܒܝܼ̈ܢ ܣܵܛܵܢܵܐ", "ܨܒܼܝܵܢܵܘ̈ܗܝ ܗܵܐ ܡܸܬܓܲܡܪܝܼܢ.", ":ܒܒܲܪ̈ܵܝܹܐ ܐܵܘܥܝܼ ܣܸܕ̈ܩܹܐ", "ܘܲܒܼܓܵܘܵܝܹ̈ܐ ܚܸܪ̈ܝܵܢܹܐ.", ":ܠܵܐ ܐܸܬܬܲܢܲܝܝ ܝܵܕܘܿܥܵܐ", "ܥܲܠ ܓܘܼܢܚܵܐ ܕܲܒܝܵܘ̈ܡܵܬܲܢ.", ":ܕܙܪܥܹܗ ܛܵܒܼܵܐ ܕܲܡܫܝܼܚܵܐ", "ܚܲܢܩܹܗ ܒܝܼܫܵܐ ܒܙܝܼܙܵܢܵܘ̈ܗܝ.", ":ܡ̇ܢ ܕܹܝܢ ܐܲܥܝܼܪ ܠܐ[...]ܡܵܝܵܐ", "ܘܩܵܡ ܒܟܝܼ ܠܲܢ ܒܐܘܼ̈ܠܝܵܬܹܗ.", ":ܕܗܘ̤ ܝܵܕܲܥ ܗ̄ܘ̣ܵܐ ܕܢܬܢܹܐ", "ܥܲܠ ܒܝܼ̈ܫܵܬܵܐ ܕܲܚܛܵܗܹ̈ܐ.", ":ܕܲܗܒܼܵܐ ܛܵܒܼ̇ܐ ܗܵܐ ܡܲܣܠܝܼ", "ܘܡܩܒܸܠ ܙܹܐܦܵܐ ܒܓܸܠܝܵܐ.", ":ܕܝܲܩܝܼܪܹ̈ܐ ܫܝܼܛܝܼܢ ܘܲܒܼܣܹܝܢ", "ܘܐܝܼܩܵܪܵܐ ܕܣܲܟܼܠܵܐ ܢܨܚ.", ":ܬܵܐܚܙ̣̰ܵܝ ܟܹܐܢܵܐ ܒܲܪ ܐܵܡܘܿܨ", "ܥܵܘ̣ܠܵܐ ܕܥܲܡܡܹ̈ܐ ܐܲܝܟ ܕܥܲܡܵܐ.", ":ܕܲܠܒܼܝܼܫܵܐ ܩܪܵܐܘܼܗܝ ܛܵܒܼܵܐ", "ܘܠܛܒܼܵܐ ܫܲܡܗܘܼܗܝ ܒܝܼܫܵܐ.", ":ܚܠܲܛܘ ܚܲܠܝܵܐ ܥܲܡ ܡܲܪܝܼܪܵܐ", ":ܘܙܹܐܦܵܢܵܐ ܥܲܡ ܫܲܪܝܼܪܵܐ", ":ܕܚܘܼܬܼܪܵܐ ܡܒܲܠܒܲܠ ܛܘܼܟܵܣܹ̈ܐ", ":ܕܠܵܐ ܡܬܒܚܪܵܐ ܘܵܠܝܼܬܼܵܐ", ":ܩܘܡ ܦܲܠܵܚܵܐ ܕܢܲܦܫ̈ܬܐ", "ܦܵܘܠܘܿܣ ܪܲܒܵܐ ܘܲܫܒܝܼܚܵܐ.", ":ܘܲܚܙܝܼ ܚܲܩܵܠܐ ܕܝܘܼܠܦܵܢܵܟ", "ܕܲܡܠܵܗ̇ ܒܝܼܫܵܐ ܡ̣ܢ ܝܲܥܪܹܗ.", ":ܐܲܪܕܸܟܸܠܵܐ ܕܲܒܼܫܵܐ ܘܫܲܟܠܸܠ", "ܥܕܬ̈ܐ ܒܐܲܪܒܲܥ ܦܸܢ̈ܝܵܢ.", ":ܬܵܘ ܚܙܝܼ ܪܵܘܡܹܗ ܕܒܸܢܝܵܢܵܟ", "ܟܲܕ ܣܬܵܪܝܼܢ ܠܹܗ ܗܸܕܝ̈ܘܿܛܹܐ.", ":ܡܲܠܵܚܵܐ ܕܲܪܕܵܐ ܒܝܼܡܵܐ", "ܘܢܛܲܪ ܐܸܠܦܹܗ ܡ̣ܢ ܓܲܠܠܹ̈ܐ.", ":ܩܘܡ ܘܲܚܙܝܼ ܐܸܠܦܹܗ ܕܥܹܕܬܵܐ", "ܕܫܲܚ̈ܩܵܢ ܠܵܗ̇ ܪ̈ܘܼܚܹܐ ܛ̈ܠܲܝܵܐ.", ":ܫܸܡܥܘܿܢ ܪܲܒܵܐ ܕܲܫܠܝܼܚܹ̈ܐ", ":ܨܲܝܼܵܕܵܐ ܕܢܘܼ̈ܢܹܐ ܘܐ̄ܢܵܫ̈ܐ", ":ܬܵܐ ܚܙܝܼ ܡܨܝܼܕܬܹܗ ܕܝܘܼܠܦܵܢܵܟ", "ܕܣܲܕܩܵܗ̇ ܒܝܼܫܵܐ ܒܚܸܪ̈ܝܵܢܵܘ̈ܗܝ.", ":ܐܲܠܦܵܐ ܒܝܵܘܵܡܵܐ ܨܵܐܸܕ ܗ̄ܘܹܝܬܼ", "ܒܗ̇ܘ ܚܲܝܠܵܐ ܕܲܫܠܝܼܚܘܼܬܵܐܘ", ":ܘܒܲܕܲܪ ܡܸܢܗܘܿܢ ܣܲܓ̈ܝܼܐܹܐ", "ܐܵܟܸܠܩܲܪܨܵܐ ܒܲܚܣܵܡܹܗ.", ":ܫܠܝܼܚܹ̈ܐ ܬܪܹܥܣܲܪ ܢܲܗܝܼܪܹ̈ܐ", "ܕܢܗܲܪ ܥܵܠܡܵܐ ܒܕܸܠܩܲܝ̈ܗܘܿܢ.", ":ܩܘܡܘ ܘܲܪܕܘܼܦܘ ܡ̣ܢ ܐ̄ܢܵܫܘܼܬܲܢ", "ܥܲܪܦܸܠܵܐ ܕܲܦܪܲܣ ܒܝܼܫܵܐ.", ":ܐܝܼܙܓܲܕܹ̈ܐ ܕܫܲܕܲܪ ܡܲܠܟܵܐ", "ܠܫܲܝܢܵܐ ܕܟܼܠܵܗ̇ ܥܡܪܬܵܐ.", ":ܬܵܘ ܫܲܝܸܢܘ ܣܸܕܩܹ̈ܐ ܕܐܲܪܡܝܼ", "ܐܟܸܠܩܲܪܨܵܐ ܒܥܹܕ̈ܬܵܐ.", ":ܦܲܠܵܚܹ̈ܐ ܕܐܲܪܥܵܐ ܕܥܲܡܡܹ̈ܐ", "ܕܥܲܩܲܪܘ ܝܥܪܵܐ ܕܚܲܢܦܘܼܬܼܵܐ.", ":ܩܘܡܘ ܕܲܟܵܘ ܚܲܩܠܵܗ̇ ܕܥܹܕܬܵܐ", "ܡ̣ܢ ܙܝܼܙܵܢܵܘ̈ܗܝ ܕܲܢܟܼܝܼܠܵܐ.", ":ܡܸܠܚܵܐ ܕܡܕܟܲܬ̤ ܦܲܟܝܼ̈ܗܹܐ", "ܘܲܩܢܵܘ ܒܵܗ̇ ܛܲܥܡܵܐ ܚܲܠܝܵܐ.", ":ܒܦܸܬܓܵܡܲܝ̈ܗܘܿܢ ܢܸܬܘܡܕܟܼܘܿܢ", "ܪܸ̈ܥܝܵܢܹܐ ܕܚܲܒܸܠ ܒܝܼܫܵܐ.", ":ܬܵܘ ܐܲܚܲܝ̈ ܢܸܦܢܹܐ ܠܐܘܼܪܚܵܐ", "ܕܲܕܪܲܫ ܩܘܼܫܬܼܵܐ ܒܲܫܠܚܝܹ̈ܐ.", ":ܘܠܵܐ ܢܛܥܐ ܒܲܫܒܝܼܠ ܙܹܐܦܵܐ", "ܕܣܲܓܼܝ̈ܐܢ ܒܹܗ ܬܘܼܩ̈ܠܵܬܼܵܐ.", ":ܬܵܘ ܢܸܬܼܩܲܪܲܒܼ ܠܲܦܝܵܣܵܐ", "ܕܦܸܬܼܓܵܡܲܝ̈ܗܘܿܢ ܕܲܟܼܬܵܒܸ̈ܐ.", ":ܘܢܲܐܣܹܐ ܡܘܼܡܹ̈ܐ ܕܲܩܢܘܿܡܲܢ", ":ܒܡܸܠܹ̈ܐ ܕܐܲܟܼܬܸܒܼ ܪܘܼܚ ܩܘܼܕܫܵܐ", ":ܘܲܢܣܲܒܼ ܣܡܵܐ ܠܲܥܨܵܒܼܢ", "ܡ̣ܢ ܥܸܩܵܪܵܐ ܕܡܸܠܝ̈ܗܘܿܢ.", ":ܕܝܵܕܥܝܼܢ ܚܲܫܵܘ̈ܗܝ ܕܲܟܝܵܢܲܢ", "ܘܡܵܨܝܹܢ ܕܢܐܣܘܿܢ ܫܘܼ̈ܡܵܬܹܗ.", ":ܢܓܼܥܹܐ ܟܸܐܒܹܗ ܕܲܟܵܝܢܲܢ", ":ܠܐܣܘ̈ܬܐ ܚܲܪܝܲܡܹܐ", ":ܘܠܵܐ ܢܸܒܼܗܲܬ ܟܲܕ ܡܘܕܝܼܢܲܢ", "ܒܡܘܼ̈ܡܐ ܣܢܲܝܵ̈ܐ ܕܚܛܵܗܲܝ̈ܢ.", ":ܢܸܬܼܩܲܪܲܒܼ ܢܸܫܐܲܠ ܪ̈ܚܡܹܐ", "ܡ̣ܢ ܝܲܡ̇ܐ ܪܲܒܵܐ ܕܪ̈ܲܚܡܹܐ.", ":ܕܐܫܠܦ ܓܲܙܵܐ ܕܡܵܘܗܲܒܼܬܹܗ", "ܥܲܠ ܒܝܼܫܹ̈ܐ ܘܥܲܠ ܛܵܠܘܼܡܹ̈ܐ.", ":ܢܫܲܦܠܲ ܕܸܡܥܹ̈ܐ ܕܒܵܒܵܚ̈ܬܲܢ", "ܥܲܠ ܟܘܼ̈ܠܡܵܬܼܵܐ ܕܚܲܛܵܗܲܝ̈ܢ.", ":ܘܲܢܢܲܟܸܦ ܙܠܲܝܠܘܼܬܲܢ", "ܡ̣ܢ ܦܲܚܵܐ ܕܛܵܥܹܝܢܲܢ ܒܹܗ.", "ܢܸܪܕܿܦ ܡܸܢܲܢ ܪܵܡܘܼܬܼܵܐ:", "ܘܢܸܥܩܘܿܪ ܡܸܢܲܢ ܠܲܚܣܵܡܵܐ.", ":ܘܲܢܨܘܿܒܼ ܚܘܼܒܵܐ ܒܪܸܥܝܵܢܲܢ", "ܥܲܡ ܣܲܒܼܪܵܐ ܘܗܲܝܡܵܢܘܼܬܼܵܐ.", ":ܘܢܸܥܩܘܿܪ ܡܸܢܲܢ ܙܝܼܵܙ̈ܢܹܐ", "ܕܐܵܘܥܝܼ ܒܝܼܫܵܐ ܒܲܚܣܵܡܹܗ.", ":ܘܲܢܩܲܒܸܠ ܙܲܪܥܵܐ ܛܵܒܼܵܐ", "ܕܙܪܥܲܬ̤ ܒܲܢ ܡܸܠܲܬ̤ ܚܲܝܹ̈ܐ.", ":ܢܸܦܠܘܿܚ ܐܲܪܥܵܐ ܕܢܲܦܗܫܵܬܲܢ", "ܘܢܸܥܩܘܿܪ ܝܲܥܪܵܐ ܕܲܚܛܗܲܝ̈ܢ.", ":ܘܲܢܛܲܝܸܒܼ ܠܹܗ ܡܲܫܡܥܬܲܢ", "ܠܝܘܼܠܦܵܢܵܐ ܚܲܝܵܐ ܕܪܘܼܚܵܐ.", ":ܗܵܐ ܣܲܡܡܵܢܹ̈ܐ ܕܲܟܼܬܵܒܹ̈ܐ", "ܬܵܘ ܢܸܬܩܪܲܒܼ ܨܐܕܲܝܗܘܿܢ.", ":ܘܲܒܼܕܸܡ̈ܥܹܐ ܕܲܬܘܿܬ ܢܲܦܫܵܐ", "ܢܲܐܣܹܐ ܟܸܐܒܹ̈ܐ ܕܡܲܚ̈ܘܵܬܲܢ.", ":ܗܵܐ ܫܠܝܼܚܹ̈ܐ ܐܵܣܘ̈ܬܼܵܐ", "ܕܥܲܨܒܘܼܗܝ ܠܟܹܐܒܼܵܐ ܕܐ̄ܢܵܫܘܼܬܲܢ.", ":ܢܚܵܘܹܐ ܠܗܘܿܢ ܟܸܐܒܹ̈ܐ ܕܢܲܦ̣ܫܲܢ", "ܕܲܢܥܲܕܪܘܿܢ ܠܲܟܼܪܝܼܗܘܿܢ.", ":ܗܵܐ ܝܲܡܵܐ ܕܲܪ̈ܲܚܡܹܐ ܡܵܪܲܢ", "ܢܸܩܪܘܼܒܼ ܘܢܸܫܐܲܠ ܥܘܼܕܪܵܢܵܐ.", ":ܕܢܝܼܫܵܐ ܕܡܹܐܬܼܝܼܬܹܗ ܗܵܢܵܘ", "ܕܚܲܛܝܹ̈ܐ ܢܸܦܢܘܿܢ ܨܹܐܕܵܘܗܝ.", ":ܒܡܵܢܵܐ ܢܪܥܝܼܗ̇ ܠܟܹܐܢܘܼܬܼܵܐ", "ܕܠܵܐ ܬܩܲܛܪܸܓܼ ܠܲܢ ܒܹܝܬܼ ܕܝܼܢܵܐ.", ":ܕܠܲܝܬ ܬܲܡ̇ܢ ܐܲܬܼܪܵܐ ܠܕܸܡ̈ܥܹܐ", "ܘܠܵܐ ܠܲܬܘܼܬܼܵܐ ܘܠܲܦܝܵܣܵܐ.", ":ܩܪܸܒܼ ܠܹܗ ܙܲܒܼܢܵܐ ܕܡܹܐܬܝܼܬܹܗ", "ܕܚܲܬܼܢܵܐ ܕܙܡܢ ܠܲܚܠܘܿܠܹܗ.", ":ܢܛܲܝܸܒܼ ܢܲܚܬܹ̈ܐ ܠܡܸܫܬܘܼܬܼܵܐ", "ܕܠܵܐ ܢܸܗܘܸܐ ܬܲܡ̇ܢ ܓܘܼܚܟܵܐ.", ":ܗܵܐ ܙܲܒܼܢܵܐ ܕܢܸܬܿܬܲܓܲܪ ܒܹܗ", "ܒܟܲܟܪܵܐ ܕܝܲܗ̣ܒ ܠܲܢ ܦܪܵܘܿܩܲܢ.", ":ܠܵܐ ܢܛܲܒܹܐ ܟܸܣܦܵܐ ܕܡܸܠܬܹܗ", "ܕܠܵܐ ܢܸܩܪܹܝܢ ܥܲܒ̈ܕܹܐ ܒܝܼ̈ܫܹܐ.", ":ܢܲܪܡܹܐ ܡܸܫܚܵܐ ܒܲܠܡܦܝܼܕܲܝ̈ܢ", "ܕܠܵܐ ܢܸܚܣܪܲ ܠܲܢ ܡܵܐ ܕܐܵܬܹܐ.", ":ܕܥܲܡ ܚܲܡܸܫ ܚܲܘ̈ܝܼܡܵܬܼܵܐ", "ܢܸܥܘܿܠ ܥܲܡܹܗ ܠܲܓܼܢܘܿܢܵܐ.", ":ܐܘ ܕܐܸܬܛܲܒܲܥ ܒܲܚܛܝܼܬܵܐ", "ܩܘܡ ܡ̣ܢ ܫܸܢܬܵܐ ܕܟܘܼܪܗܵܢܵܟ.", ":ܕܗܵܐ ܩܪܸܒܼ ܠܹܗ ܨܦܲܪܵܐ ܪܲܒܵܐ", "ܘܡܟܐܲܪ ܠܲܚܒܸܢܵܢܹ̈ܐ.", ":ܦܥ̈ܠܐ ܕܐܓܼܪܲܬܼ ܛܲܝܠܲܘܼܬܼܵܐ", "ܒܫܘܼܠܵܡ ܦܘܼܠܚܵܫܹܗ ܕܝܵܘܡܵܐ.", ":ܣܲܟܵܘ ܠܐܲܓܼܪܵܐ ܕܡܵܘܗܲܒܼܬܹܗ", "ܕܬܫܘܘܿܢ ܥܲܡܗܘܿܢ ܕܩܲܕܡܵܝܹ̈ܐ.", ":ܗܵܐ ܦܬܲܚ ܬܲܪܥܵܐ ܕܲܚܢܵܢܹܗ", "ܢܩܪܹܐ ܠܪ̈ܲܚܡܹܐ ܠܐܝܼܠܲܢ.", ":ܕܲܢܥܲܕܪܘܼܢܲܢ ܒܐܵܓܼܘܿܢܵܐ", "ܕܬܲܟܬܘܼܫܵܘ̈ܗܝ ܕܠܵܐ ܟܸܠܩܲܪܨܵܐ.", ":ܡܲܬܠܵܐ ܕܙܲܪܥܵܐ ܕܙܝܼܙܵܢܹ̈ܐ", "ܗܘ̤ ܢܓܕܢܝ ܕܐܸܡ̣ܪ ܩܘܼܫܬܼܵܐ.", ":ܕܚܲܙܹܝܬܼ ܕܲܫܘܲܚ ܝܘܠܦܵܢܵܐ", "ܕܙܲܪܥܵܐ ܕܡܸܠܬܹܗ ܕܢܟܝܼܠܵܐ.", ":ܘܟܲܕ ܒܵܥܹܐ ܗ̇ܘܹܝܬ ܕܐܹܩܲܛܪܸܓܼ", "ܠܡܲܪܝܼܪܘܼ̇ܬܼܵܐ ܕܙܝܼܙܵܢܵܘ̈ܗܝ.", ":ܓܫܸܢ ܠܹܗ ܟܹܐܒܼܵܐ ܕܵܓܘܼܝܹ̈ܐ", "ܛܵܒܼ ܡ̣ܢ ܥܵܘ̣ܠܵܐ ܕܒܲܪ̈ܝܹܐ.", ":ܒܪ̈ܝܹܐ ܣܕܲܩܘ ܡܲܪܥܝܼܬܵܐ", "ܘܲܢܦܲܩܘ ܘܲܗܘ̤ܵܘ ܢܘܼܟܼܪ̈ܝܹܐ.", ":ܘܓܵܘ̈ܝܹܐ ܛܥܵܘ ܒܵܬܲܪܲܗܘܿܢ", "ܘܣܲܒܼܪܝܼܢ ܕܲܠܓܼܵܘ ܐܝܼܬܲܝܗܘܿܢ.", ":ܫܲܒܼܘܼܗ̇ ܠܐܘܼܪܚܵܐ ܕܟܼܬܵܒܹ̈ܐ", "ܕܣܝܼܡܝܼܢ ܒܵܗ̇ ܡܠܝܼ̈ܠܹܐ ܕܫܲܝܢܵܐ.", ":ܘܲܢܦܲܩܘ ܦܵܗܹ̇ܝܢ ܒܫܲܒ̈ܝܼܐܹܐ", "ܕܲܡܠܹܝܢ ܩܸܢܛܵܐ ܕܓܲܝܵܣܹ̈ܐ.", ":ܒܠܲܥܘ ܘܐܸܬܼܒܲܣܒܲܣܘ ܓܘܼܫܲܝ̈ܗܘܿܢ", "ܘܠܵܐ ܐܲܪܓܸܫܘ ܟܲܕ ܡܬܡܚܝܢ.", ":ܕܢܟܝܼܠܵܐ ܐܲܛܥܝܼ ܐܸܢܘܿܢ", "ܒܫܸܕ̈ܠܹܐ ܝܼܥܢܹ̈ܐ ܕܫܘܼܓܼܵܫܵܘ̈ܗܝ.", ":ܛܢܵܢܵܐ ܕܗܵܠܹܝܢ ܐܲܥܝܪܵܢܝ", "ܕܚܲܫܵܐ ܕܟܹܐܒܲܝ̈ܢ ܬܵܢܹܐ ܐ̄ܢܵܐ.", ":ܕܲܟܼܒܲܪ ܗܘ̤ ܢܥܝܼܪ ܟܘܼܘܵܢܵܐ", "ܠܕܵܡܟܹ̈ܐ ܕܲܛܒܲܥܘ ܒܲܚܛܝܼܬܼܵܐ.", ":ܒܲܟܐܬܵܐ ܒܥܹܝܬ ܕܐܸܬܫܲܗܹܐ", "ܥܲܙܝܙܘܼܬܵܗ̇ ܕܐܸܫܵܬܲܢ.", ":ܕܟܹܐܒܵܐ ܕܥܲܬܸܩ ܒܲܥܝܵܕܵܐ", "ܒܣܲܡܵܐ ܕܥܲܙܝܙ ܢܸܬܐܲܣܹܐ.", ":ܡܫܝܼܚܵܐ ܕܚܲܕܸܬ ܬܘܼܩܵܢܲܟ", "ܠܵܐ ܬܲܗܡܹܐ ܡ̣ܢ ܒܵܥܘܿܬܲܢ.", ":ܒܪ̈ܲܚܡܹܐ ܩܪܲܝܬܲܢ ܝܵܪ̈ܘܿܬܲܝܟ", "ܠܵܐ ܬܸܡܢܹܝܢ ܥܲܡ ܢܘܼܟܪ̈ܵܝܹܐ."], "lines": ["ܣܛ.. ܕܙܪܥܵܐ ܘܙܝܙ̈ܢܐ..", ":ܕܝܼܠܹܗ ܕܵܕܕܝܼܠܹܗ ܡܸܐܡܪܵܐ ܕܫܸܬܝܢ ܘܬܸܫܥܵܐ", "ܕܥܒܝܕ ܠܹܗ ܥܲܠ ܡܬܠܐ ܗ̇ܘ ܕܙܪܥܵܠ ܘܙܝܙ̈ܢܹܐ܀", ":ܙܲܪܥܵܐ ܛܵܒܵܐ ܫܡ̣ܗ ܗ̄ܘ̣ܵܐ", "ܡܫܝܼܚܵܐ ܠܡܠܵܬܐ ܕܝܘܼܠܦܢܹܗ.", ":ܙܝܼܙܢܹ̈ܐ ܕܥܵܘ ܥܡܹܗ", "ܩܪ̣ܵܐ ܠܝܘܠܦܢܹܗ ܕܢܕܝܼܠܵܐ.", ":ܠܥܵܠܡܵܐ ܡܬܠܹܗ ܒܩܝܵܬܐ", "ܘܢܦܫܹܗ ܩ̣ܪܐ ܡܪܹܐ ܒܝܵܬܐ.", ":ܘܙܪܥܵܐ ܛܒܼܵܐ ܕܝܘܼܠܦܢܹܗ", "ܕܩܒܠܬܹܗ ܐܪܥܵܐ ܕܢܦܫܵܐ.", ":ܗܘ̇ ܕܹܝܢ ܕܙܪܲܥ ܙܝܙ̈ܢܹܐ", "ܐܝܼܬܼܵܘܗܝ ܣܹܢܐܗ ܕܟܼܝܼܢܲܢ.", ":ܕܙܪܲܥ ܡܸܠܬܐ ܕܝܘܼܠܦܢܹܗ", "ܘܐܘܥܝܼ ܣܕܩܹ̈ܐ ܘܦܘܠ̈ܓܹܐ.", ":ܐܡ̣ܪ ܕܹܝܢ ܕܕܡܸܟܼܘ ܐ̄ܢܫ̈ܐ", "ܥܲܠ ܕܐܗܡܝܼܘ ܡ̣ܢ ܘܠܝܼܬܼܵܐ.", ":ܐܲܝܟ ܐܟܪܵܐ ܕܡܬܪܦܹܐ", "ܘܣ̇ܓ̣ܵܐ ܝܲܥܪܵܐ ܒܓܵܘ ܚܲܩܠܵܐ.", ":ܥܒܕܹ̈ܐ ܕܹܝܢ ܟܐܢܹ̈ܐ ܕܚܙ̣ܵܘ", "ܙܝܙܢܹ̈ܐ ܒܝܼܢܲܬܼ ܚ̈ܛܹܐ.", ":ܠܡܪܗܘܿܢ ܩܲܪܸܩܼܘ ܫܘܼܐܠܵܐ", "ܕܠܵܐ ܙܲܪܥܵܐ ܛܒܵܐ ܐܪܡܝܼܬܼ.", ":ܦܢܝܼ ܕܹܝܢ ܡܪܐ ܠܥܒܕܹ̈ܐ", "ܗܘ̇ ܝܕܘܥܵܐ ܕܢܣܝ̈ܬܐ.", ":ܕܒܥܠܕ ܒܒܼܵܐ ܣܥ̣ܪ ܗܕܹܐ", "ܕܢܚܒܸܠ ܙܪܥܵܐ ܕܝܘܼܠܦܵܢܝ.", ":ܪܬܲܚܘ ܕܹܝܢ ܥܒܕ̈ܐ ܒܲܛܢܢܵܐ", "ܘܠܡܪܵܐ ܛܒܼܵܐ ܐܸܡܹܲܪܘ.", ":ܕܢܐܙܲܠ ܘܢܓܸܒܐ ܙܝܙܢܹ̈ܐ", "ܕܠܵܐ ܢܕܘܕܘܢ ܡܘܥܝܬ̤ ܚ̈ܛܹܐ.", ":ܐܡ̣ܪ ܕܹܝܢ ܡܪܵܐ ܥܠܒܼܕܹ̈ܐ", ":ܗܘ̇ ܒܣܝܼܡܵܐ ܠܛܢܢܹ̈ܐ", ":ܫܒܘܩܘ ܠܡ ܪܒܹܝܢ ܫܲܘܝܵܐܝܼܬ", "ܥܕܡܵܐ ܕܗ̇ܘܸܐ ܫܘܼܠܡܵܐ.", ":ܕܲܠܡܵܐ ܢܬܥܡܪ̈ܢ ܚ̈ܛܹܐ", "ܥܲܡ ܙܝܙܢܹ̈ܐ ܡܲܪܝܼܪܹ̈ܐ.", ":ܟܕ ܡܘܕܲܥ ܥܲܠ ܫܘܼܚܠܦܵܐ", "ܕܟܒܼܪ ܦܢܝܢ ܡ̣ܢ ܥܘ̣ܠܵܐ.", "ܠܵܐ ܡܪܝ ܛܥܝܢ ܠܝܕܥܬܵܟ.", ":ܕܙܝܙܢܵܐ ܠܵܐ ܡܸܫܬܚܠܸܦ", ":ܕܡܪܝܼܪܘܼܬܗ ܕܟܝܼܢܐ ܗ̄ܝ̣", "ܘܠܵܐ ܡܨܐ ܕܡܨܐ ܠܲ[...]ܢܹܗ.", ":ܡܠܝܼܠܐ ܗ̄ܘ̣ ܠܲܡ ܗܵܢܵܐ ܙܲܪܥܵܐ", "ܘܫܠܝܼܛ ܗ̄ܘ̣ ܥܲܠ ܨܒܼܝܵܢܹܗ.", ":ܘܕܠܝܼܠܵܐ ܠܹܗ ܕܢܫܬܚܠܲܦ", "ܐܲܝܟ ܨܒܝܼܢܵܐ ܕܚܐܪܘܬܹܗ.", ":ܬܚܘܝܼܬܼܵܐ ܕܗܕܹܐ ܩܲܒܼܠܘܼ", "ܡ̣ܢ ܗܵܠܹܝܢ ܕܩܕܡܲܝܗܘܿܢ.", ":ܕܙܝܙܢܹ̈ܐ ܗܘ̤ܘ ܡܪܝܼܪܹ̈ܐ", "ܘܐܫܬܚܠܦܘ ܘܗܘ̤ܘ ܚ̈ܛܹܐ.", ":ܙܝܙܢ̈ܐ ܗ̄ܘ̣ܵܐ ܐܲܒܼܪܗܵܡ", "ܘܩܨܒܼܝܢܹܗ ܐܸܫܬܚܲܠܦ.", ":ܘܗܘ̤ܵܐ ܦܹܐܪܵܐ ܕܒܘܼܣܡܵܐ", "ܘܐܬܚܠܝܼܘ ܒܹܗ ܡܲܪܝܪܹ̈ܐ.", ":ܙܟܼܝ ܡܟܣܵܐ ܙܝܙܢܵܐ", "ܕܟܲܢܸܫ ܒܙܬܵܐ ܕܐ̄ܚܪ̈ܢܹܐ.", ":ܘܗܘ̤ܐ ܚܛܬܐ ܒܨܒܝܢܹܗ", ":ܘܗܦܟ ܘܙܪܥ ܙܸܕܩ̈ܬܐ", ":ܙܝܼܙܢܵܐ ܗ̄ܘ̣ܵܘ ܓܲܝܣܵܐ", "ܘܒܲܕܡܵܐ ܕܐ̄ܢܫܐ ܐܬܪܒܝܼ.", ":ܘܕܚܙ̣ܵܐ ܬܲܗܪܵܐ ܒܙܩܝܼܦܵܐ", "ܚܲܠܛ ܢܦܫܹܗ ܒܝܼܢܬܿ ܚ̈ܛܹܐ.", ":ܦܵܘܠܘܿܣ ܪܲܒܵܐ ܙܝܙܢܵܐ", "ܕܩܦܝܚ ܚ̈ܛܐ ܒܡܘܥܝܼܬܹܗ.", ":ܛܢܢܵܐ ܕܠܘܩܒܼܠ ܩܘܼܫܬܐ", "ܕܗܦܟ ܘܗܘ̤ܐ ܚܠܦ ܩܘܼܫܬܐ.", ":ܐܲܟܪܵܐ ܕܐܲܣܓܝܼ ܘܙܪܲܥ", "ܝܘܼܠܦܫܹܗ ܒܐܪܵܒܠܦܢܝܵܢ.", ":ܘܦܠ̣ܚ ܐܪܥܵܐ ܕܢܦܫ̈ܬܐ", "ܘܡܠܵܐ ܥܠܡܵܐ ܡ̣ܢ ܦܹܐܪ̈ܘܗܝ.", ":ܗܵܐ ܙܝܙܢܹ̈ܐ ܕܐܫܬܚܠܲܦܘ", "ܘܗܘ̤ܘ ܚ̈ܛܹܐ ܓܒܝ̈ܬܐ.", ":ܠܟܘ ܐܪܵܐ ܕܐܲܝܠܹܝܢ ܕܛܥܵܘ", "ܘܠܵܐ ܨܒܵܘ ܕܢܦܢܘܿܢ ܠܝܼܕܥܵܬܐ.", ":ܡܪܩܝܘܢ ܙܝܙܢܵܐ ܩܕܡܵܐ", "ܕܝܥܵܐ ܒܐܫܟܪܐ ܕܚܛܹ̈ܐ.", ":ܘܐܸܫܬܝܼ ܡܛܪܵܐ ܕܝܘܼܠܦܢܵܐ", "ܘܩܘܝܼ ܒܡܪܬܵܐ ܕܨܒܼܝܢܹܗ.", ":ܟܲܠܒܵܐ ܗ̄ܘ̣ܵܐ ܕܦܩ̣ܪ ܘܫܢ̣ܵܐ", "ܘܢܒܲܚ ܠܘܩܒܼܠ ܥܒܘܿܕܹܿܗ.", ":ܘܐܟܼܪܸܙ ܒܬܠܬܐ ܪܹ̈ܫܝܼܢ", "ܟܐܢܵܐ ܘܛܒܵܐ ܘܐܦ ܒܝܼܫܵܐ.", ":ܙܝܼܙܢܵܐ ܐܚܪܹܢܵܐ ܡܵܐܢܝܼ", "ܕܡܥܛܲܦ ܒܐܣܟܹܝܡ ܚ̈ܛܹܐ.", ":ܕܐܒܼܵܐ ܕܟܼܡܝܢ ܒܓܼܙܪܵܐ", "ܘܐܲܝܟ ܐܸܡܪܵܐ ܡܚܵܘܹܐ ܢܦܫܹܗ.", "ܬܢܝܼܢܵܐ ܕܝܼܢܸܩ ܡܸܪܬܵܐ", "ܘܐܫܩܝܼ ܡܢܗ̇ ܠܩܪ̈ܝܼܒܵܘܗܝ.", ":ܥܩܪܐ ܩ̇ܛܠ ܐ̄ܢܵܫܵܐ", "ܕܡܬܪܒܹܐ ܡܨܥܲܬܼ ܚ̈ܛܹܐ.", ":ܠܛܝܪܵܐ ܡܨܝܪܬܵܐ ܕܡ̇ܐ", "ܕܠܟܼܠ ܕܡ̈ܘܵܢ ܡܫܬܚܠܲܦ.", "ܒܚܪܫܘܼܬܼܵܐ ܫܘܬܦܐ ܗ̄ܘ̣.", "ܘܒܡܓܼܫܘܬܐ ܩܪܝܒܼܵܐ ܗ̄ܘ̣.", ":ܦܣܩܹܗ ܠܣܕܪܹܗ ܕܟܼܝܼܢܵܢ", "ܘܛܠܡܹܗ ܠܦܓܼܪܵܐ ܡ̣ܢ ܚܲܝܹ̈ܐ.", ":ܘܒܸܕܵܐ ܗܘ̤ ܡ̣ܢ ܪܥܝܢܹܗ", "ܕܩܝܡܵܬܐ ܕܢܦܫܵܐ ܗ̄ܝ̣ ܒܲܠܚܘܿܕ.", ":ܒܬܪܹܝܢ ܕܹܝܢ ܪܹ̈ܫܝܼܢ ܩܐܹܡ", "ܣܟܵܐ ܟܠܹܗ ܕܝܘܼܠܦܢܹܗ.", ":ܘܛܒܼܵܐ ܘܒܝܼܫܵܐ ܩ̣ܪܵܐ ܐܸܢܘܿܢ", "ܠܦܘܼܬ ܣܘܥܪ̈ܢܹܐ ܕܬܪܝܗܘܢ.", ":ܚܛܬܐ ܗܘ̣ܐ ܕܹܝܬ ܒܲܪ ܕܝܨ[ܢ]", "ܕܗܦܟ ܘܗܘ̤ܐ ܙܝܙܢܵܐ.", ":ܘܕܚܙܲܬ̤ ܥܹܕܬ̇ܐ ܫܘܼܚܠܵܦܹܗ", "ܥܩܪܬܹܗ ܡ̣ܢ ܒܝܢܲܬ ܚ̈ܛܹܐ.", ":ܡ̣ܢ ܐܡܪܹ̈ܐ ܗ̄ܘ̣ܵܐ ܕܡܪܥܝܼܬܼܵܐ", "ܘܗܦܲܟ ܢܟ̇ܬ ܡܪܥܝܼܬܼܵܐ.", ":ܘܛܪܕܘ ܥܠܠܢ̈ܐ ܫܕܐܘܼܗܝ", "ܘܚ̣ܠܛ ܢܦܫܹܗ ܥܲܡ ܕܐܒܹ̈ܐ.", ":ܩܲܫܝ̈ܬܐ ܕܒ̣ܥܵܐ ܕܢܙܟܹܐ", "ܘܗ̣ܦܟ ܘܫܕܵܐ ܒܩܢܘܡܹܗ.", ":ܕܪܘܿܫܵܐ ܕܠܘܩܒܼܵܠ ܚܒܼܪ̈ܘܗܝ", ":ܕܗܦܲܟ ܚܫܪ̣ܵܐ ܝܘܼܠܦܫܹܗ", ":ܚ̣ܢܵܐ ܠܒܨܬܼܵܐ ܕܟܼܠܡܸܕܡ", "ܘܐܥܸܠ ܐܝܬܝܹ̈ܐ ܣܓܝ̈ܠܐ.", ":ܘܟܲܕ ܣܒܲܪ ܕܐܫܘܲܚ ܐܘܒܕ", "ܗܘ̤ܐ ܢܘܟܼܪܝܐ ܠܫܪܪܵܐܘ.", ":ܚܛܬܵܐ ܕܗܦܟܲܬ̤ ܡܘܥܝܬܵܗ̇", "ܦܘܠܵܐ ܕܗܘ̤ܵܐ ܙܝܙܢܵܐ.", ":ܘܒܝܲܕ ܐܲܢ̄ܬܬܵܐ ܐܫܬܦܲܠ", "ܐܝܟ ܫܡܫܘܢ ܕܛܚܢ ܪܚܝܵܐ.", ":ܩܪܹܗ ܗ̄ܘ̣ܵܐ ܐܦ ܗܘ̤ ܠܡܫܬܘܼܬܼܵܐ", "ܘܢܦܲܩ ܘܲܗ̤ܵܘܐ ܢܘܟܼܪܵܝܐ.", "ܘܦܣܩܹܗ ܠܣܒܼܪܹܗ ܡ̣ܢ ܚ̈ܝܐ.", "ܘܡܲܠܸܠ ܥܘ̣ܠܵܐ ܥܲܠ ܪܸܡܵܐ.", ":ܕܠܐ ܩܢܘܿܡܵܐ ܠܲܡ ܐܝܼܬܵܘܗܝ ܗ̄ܘ̣ܵܐ", "ܒܪܵܐ ܠܲܡ ܠܘܩܕܵܡ ܥܲܡ ܐܒܘܼܗܝ.", ":ܐܲܝܟ ܩܠܵܐ ܫܚܝܼܡܵܐ ܕܡܠܬܼܵܐ", "ܕܠܐ ܩܢܐ ܩܢܘܡܵܐ ܒܟܼܝܢܵܐ.", ":ܟܲܕ ܣܐܸܩ ܠܹܗ ܫܘܼܪܵܝܵܐ", ":ܡ̣ܢ ܝܲܠܕܵܐ ܕܡܪ̈ܝܡ ܘܲܠܟܼܵܐ", ":ܠܗ̇ܘ ܕܫܘܸܐ ܥܲܡ ܝܠܘܿܕܹܗ", "ܘܠܵܐ ܛܠܹܐ ܡܢܹܗ ܒܐܝܬܘܼܬܼܵܐ.", ":ܘܡܢܵܐ ܢܥܒܸܕ ܡܲܪܚܵܐ", "ܟܲܕ ܡܟܸܣ ܠܹܗ ܝܘܚܢܵܢ.", ":ܕܒܪܫܝܬ ܠܲܡ ܐܝܼܬܘܗܝ ܗ̄ܘ̣ܵܐ", "ܚܝܕܝܵܐ ܥܲܡ ܝܵܠܘܕܹܿܗ.", ":ܒܥܠܡܵܐ ܬܡ̇ܢ ܐܝܬܼܘܗܝ ܗ̄ܘ̣ܵܐ", "ܘܥܠܡܹ̈ܐ ܒܐܝܼܕܼܵܘ̈ܗܝ ܐܸܬܬܩܲܕܘ.", ":ܘܗܘ̤ ܕܝܼܠܹܗ ܠܕܝܼܠܹܗ ܐܬܼܵܐ", "ܘܕܝܼܠܹܗ ܠܵܐ ܩܒܸܠܘ ܡܸܠܬܹܗ.", ":ܐܲܝܠܹܝܢ ܕܫܡܥܘ ܝܘܠܦܢܹܗ", "ܝܪ̈ܬܹܐ ܕܫܘܒܼܚܹܗ ܣܡ ܐܸܢܘܿܢ.", ":ܘܫܘܬܸܦ ܐܢܘܿܢ ܒܐܝܼܩܪܵܐ", "ܒܫܡܵܐ ܕܠܐ ܡܝܘܬܘܼܬܼܵܐ.", ":ܗܵܐ ܬܚܘܝܼܬܼܵܐ ܕܲܕܢܝܼܚܵܐ", "ܐܝܟ ܫܡܫܵܐ ܩܕܼܵܡ ܝܕܘ̈ܥܹܐ.", ":ܘܚܙܵܝܹܐ ܐܝܟ ܕܒܚܫܪܐ", "ܡܬܬܩܠܝܼܢ ܒܡܠܲܝ̈ ܪܘܼܚܵܐ.", ":ܘܠܢܛܝܼܢܘܿܣ ܙܝܙܢܵܐ", "ܕܒܩܝܡܬܼܵܐ ܕܦܓܼܪܵܐ ܟ̇ܦܪ.", ":ܘܟܬܒܸ̈ܐ ܕܡܠܲܝ̈ ܪܘܼܚܵܐ", "ܐܲܝܟ ܢܘܟܪ̈ܝܹܐ ܚܫܝܼܒܼܝܼܢ ܠܹܗ.", ":ܪܘܫܥܹܗ ܕܹܝܢ ܪܒܵܐ ܗܵܢܵܘ", "ܕܡܫܬܒܗܲܪ ܒܹܗ ܓܲܠܝܵܐܝܼܬ.", ":ܕܗܘ̤ ܠܲܡ ܡܸܠܬܐ ܐܫܬܚܠܲܦ", "ܘܠܐ ܫܩܲܠ ܦܓܼܪܵܐ ܡ̣ܢ ܡܲܪܝܡ.", ":ܒܚܲܩܠܵܐ ܕܚܛܐ ܪܒܹܗ ܗ̄ܘ̣ܵܐ", "ܐܪܝܘܿܣ ܕܛܠܡ ܩܘܼܫܬܼܵܐ.", "ܘܡܣܬܲܪ ܗ̄ܘ̣ܵܐ ܒܐܣܟܹܝܡܵܐ.", "ܕܠܵܐ ܢܓܼܬܐ ܡܪܝܼܪܘܼܬܹܗ.", ":ܕܐܒܼܵܐ ܗ̄ܘ̣ܵܐ ܕܠܒܝܼܫ ܕܘܡܝܵܐ", "ܘܡܣܬܲܪ ܗ̄ܘ̣ܵܐ ܒܓܙܪܵܐ.", ":ܘܟܲܕ ܐܪܓܸܫܘ ܪ̈ܥܘܬܵܐ", "ܛܪܕܘܼܗܝ ܡ̣ܢ ܓܵܘ ܡܲܪܥܝܼܬܼܵܐ.", ":ܘܐܲܝܬܝܼ ܠܓܸܠܝܵܐ ܚܘܫܒܵܘܗܝ", "ܘܓܼܠܐ ܙܸܐܦܵܐ ܕܪܥܝܼܢܹܗ.", ":ܘܐܒܲܥ ܫܘܼܩܪܵܐ ܡ̣ܢ ܠܒܹܗ", "ܘܡܲܠܸܠ ܥܘ̣ܠܵܐ ܣܦܘ̈ܬܹܗ.", ":ܩ̣ܪܵܐ ܠܲܒܼܪܵܐ ܒܪܝܼܬܼܵܐ ܕܐܲܒܼܵܐ", "ܘܪܘܼܚܵܐ ܬܘܼܩܢܵܐ ܕܐܒܼܵܐ.", ":ܗܘ̤ ܠܲܡ ܐܝܼܬܵܘܗܝ ܒܲܠܚܘܕܵܘܗܝ", "ܘܒܼܪܵܐ ܘܪܘܼܚܵܐ ܡܫܡܢܢܵܘ̈ܗܝ.", ":ܐܲܒܼܵܐ ܠܲܡ ܕܠܵܐ ܫܘܼܪܵܝܐ ܗ̄ܘ̣", "ܘܒܼܪܵܐ ܘܪܘܼܚܵܐ ܠܟܼܵܐ ܡܸܢܹܗ.", ":ܘܥܲܠ ܗܵܕܹܐ ܕܒܼܪܵܐ ܐܸܢܘܿܢ", ":ܙܒܼܢܵܐ ܐܝܼܬ ܒܹܝܬܼ ܠܹܗ ܘܲܠܗܘܿܢ", ":ܘܐܸܢ ܠܲܒܼܪܵܐ ܒܪܝܼܬܼܵܐ ܥܲܒܼܕܹܗ", "ܐܲܝܟ ܡܠܬܹܗ ܕܡܓܼܕܦܢܵܐ.", ":ܡܵܢܵܐ ܟ̇ܠܐ ܟܠܡܸܕܡ", "ܒܪܵܐ ܕܐܲܠܗܵܐ ܢܸܬܼܟܲܢܹܐ.", ":ܓܒܪܝܠ ܐܦ ܡܝܼܟܵܐܹܝܠ", "ܒܨܒܝܢ ܐܒܼܵܐ ܐܬܬܩܢܘ.", ":ܘܟܲܕ ܛܒܼ ܪܘܼܚܵܐ ܐܝܬܲܝܗܘܿܢ", "ܒܨܝܼܕܲܝܢ ܡ̣ܢ ܫܸܡ ܐܝܼܬܘܼܬܵܐ.", ":ܘܐܢܗܘ̤ ܕܫܘܐ ܬܘܩܢܵܐ", "ܕܒܼܪܐ ܘܕܝܼܠܗܘܿܢ ܫܲܘܝܐܝܼܬ.", ":ܫܡܵܐ ܗ̄ܘ̣ ܫܐܝܼܠܐ ܕܩܢܐ ܒܠܚܘܿܕ", "ܘܪܚܝܼܩ ܡܢܹܗ ܒܣܘܥܪ̈ܢܹܐ.", ":ܙܝܼܙܢܵܐ ܐ̄ܚܪܢܵܐ ܚܲܒܼܪܹܗ", "ܥܛܠ ܗ̄ܘ̣ ܫܡܗ ܡ̣ܢ ܪܡܒܐ.", ":ܝܕܘܿܥܐ ܕܹܝܢ ܦܪܫ ܠܹܗ", "ܡ̣ܢ ܦܐܪ̈ܐ ܕܒܝܲܕ ܡ̈ܐܘܗܝ.", "ܫܚ̇ܛ ܐܦ ܗܘ̤ ܬܘܕܝܼܬܼܵܐ", "ܡ̣ܢ ܫܪܵܪܵܐ ܕܗܝܡܢܘܼܬܵܐ.", "ܘܒܼܥܐ ܕܢܣܬܘܪ ܒܢܝܢܵܐ.", "ܕܫܸܬܐܣܵܘ̈ܗܝ ܠܵܐ ܡܙܕܟܼܝ̈ܢ.", ":ܠܵܐ ܠܲܡ ܐܫܬܩܠܲܬ̤ ܢܲܦܫܵܐ", "ܥܲܡ ܦܓܼܪܵܐ ܡ̣ܢ ܦܪܘܿܩܲܢ.", ":ܐܠܵܐ ܦܓܼܪܵܐ ܡܝܘܬܵܐ", "ܫܩܠ ܠܹܗ ܡܸܠܬܼܵܐ ܘܥܡ̣ܪ ܒܹܗ.", ":ܘܟܲܕ ܝܕܥ ܕܡܬܦܪܣܐ ܠܹܗ", "ܐܝܬܝܼ ܠܓܠܝܵܐ ܓܘܼܕܢܹܗ.", ":ܐܨܛܢܲܥ ܦܘܼܪܣܵܐ ܐܚ̄ܪܹܢܵܐ", "ܕܢܣܬܬܲܪ ܒܹܗ ܥܲܕ ܙܒܼܢܵܐ.", ":ܘܗܦ̣ܟ ܘܐܘܕܝܼ ܐܦ ܒܗܵܕܹܐ", "ܕܦܲܓܪܐ ܘܢܦܫܵܐ ܫܩܲܠ ܡܪܲܢ.", ":ܘܡܕܥܵܐ ܠܲܡ ܒܠܚܘܿܕܼ ܐܪܦܝܼ", "ܕܐܦܗܘ̤ ܩܢܘܡܵܐ ܗ̄ܘ̣ ܕܬܠܬܵܐ.", ":ܘܥܲܠ ܡܢ̇ܐ ܠܐ ܒܕܩܘ ܠܲܢ", "ܟܬ̈ܒܹܐ ܟܠܗܘܿܢ ܥܲܠܗܵܕܹܐ.", ":ܘܝܬܝܼܪ ܡ̣ܢ ܟܠܗܘܿܢ ܡܘܫܹ̇ܐ", "ܗܘ̇ ܕܐܟܬܸܒܼ ܥܲܠ ܬܘܩܢܲܢ.", ":ܘܟܒܲܪ ܫܝܼܛܵܐ ܐܬܚܟܲܡ", "ܝܬܝܼܪ ܡܸܢܹܗ ܕܒܲܪ ܥܡܪܲܡ.", ":ܘܐܫܟܲܚ ܡܸܕܹܡ ܝܬܝܼܪܵܐ", "ܡܕܥܵܐ ܩܢܘܿܡܵܐ ܕܬܠܵܬܐ.", ":ܗܵܐ ܙܪܥܹܗ ܕܩ̇ܛܠ ܐ̄ܢܫܐ", "ܕܙܪܥܹܗ ܒܢܦܫܵܐ ܕܬܲܥܡܝܪܵܘ̈ܗܝ.", ":ܘܫܓܫ ܠܐܪܥܵܐ ܒܙܝܼܙܵܢܵܘ̈ܗܝ", "ܘܐܪܡܝܼ ܣܕܩܹ̈ܐ ܒܫܡܝܵܐ.", ":ܒܩܲܕܼܡܵܐ ܙܝܙܢܹ̈ܐ ܙܪܲܥ ܗ̄ܘ̣ܵܐ", "ܣܛܢܵܐ ܒܝܫܬܼ ܚ̈ܛܹܐ.", ":ܘܐܩܝܼܡ ܣܕܩܹ̈ܐ ܘܦܘܼܠܓܹ̈ܐ", "ܐܲܝܟ ܣܕܪܹ̈ܐ ܠܘܼܩܒܼܵܠ ܩܘܼܫܬܼܵܐ.", ":ܘܕܚܙ̣ܵܐ ܕܚܒܬ̤ ܡܲܫܪܝܼܬܹܗ", "ܘܙܟܼܐ ܩܘܼܫܬܐ ܒܫܡ ܒܫܡܫܸܘ̈ܗܝ.", ":ܐܨܛܢܲܥ ܦܘܼܪܣܵܐ ܐ̄ܚܪܹܢܵܐ", "ܘܥܲܠ ܘܟܡܢ ܒܝܢܲܬ̣ ܚ̈ܛܹܐ.", ":ܚ̣ܙܵܐ ܕܒܓܸܠܝܵܐ ܠܵܐ ܙ̇ܟܐ", "ܘܫܪܝܼ ܡܩܪܒ ܒܟܡܐܢܹ̈ܐ.", "ܘܗܘ̤ܵܐ ܗ̄ܘ̣ܵܐ ܐܲܝܟ ܒܲܝܬܝܵܐ.", ":ܘܐܲܝܟ ܡܲܠܦ ܫܪܝܪ̈ܬܵܐ", "ܚܙܵܐ ܠܣܒܪܬܵܐ ܕܐܣܬܲܦܲܩܲܬ̤.", "ܥܠܟܠ ܥܡܡܝ̈ܢ ܘܠܫܢܝܼ̈ܢ.", ":ܘܐܸܚܕܲܬ̤ ܢܘܡܹ̈ܐ ܒܟܠܦܢܸ̈ܢܝܵܢ", "ܘܥܩܕܲܬ̤ ܡܘܣܹ̈ܐ ܕܚܢܦܘܼܬܼܵܐܘ", ":ܘܠܒܸܫ ܐܣܟܹܝܡ ܬܲܠܡܝܼܕܼܵܐ", ":ܕܠܵܐ ܢܚܘܹܐ ܙܹܐܦܵܐ ܒܓܠܝܵܐ", "ܕܝܼܕܥ ܕܲܢܕܝܕ ܝܘܠܦܢܹܗ.", ":ܘܒܓܸܠܝܵܐ ܠ̇ܐ ܡܸܬܩܒܲܠ", "ܚܙܵܐ ܡܢܘܿܣܐ ܕܢܗܝܼܪ ܗ̄ܘ̣.", ":ܘܡܢܗܲܪ ܥܝܼܢܹ̈ܐ ܕܢܦܫ̈ܬܐ", "ܘܡܦܢܐ ܥܛܠ̈ܐ ܠܦܝܣܵܐ.", ":ܩܕܪܫ ܐܘܼܪܚܵܐ ܠܡܠܟܘܼܬܼܵܐ", "ܘܟܣܝܼ ܣܢܝܘܼܬ ܚܘܼܫܵܒܵܘ̈ܗܝ.", ":ܒܢܚܬܐ ܦܐܝܵܐ ܕܫܸܡ ܢܘܼܗܪܵܐ", "ܘܥܲܠ ܘܐܣܬܬܲܪ ܒܟܡܐܢܹ̈ܐ.", ":ܘܦܫܝ̈ܛܐ ܠܐ ܐܪܓܸܫܘ ܒܹܗ", ":ܦܪܣ ܬܚܦܝܼܬܼܵܐ ܥܲܠ ܢܲܦܫܵܐ", ":ܘܥܘܪܹܗ ܠܢܘܼܗܪܵܐ ܕܝܕܥܬܼܵܐ", "ܫܬܸܩ̣ ܡܕܥܵܐ ܡ̣ܢ ܪ̈ܓܫܹܐ.", "ܕܠܐ ܢܣܬܟܠ ܘܠܵܝܼܬܼܵܐ.", "ܐܚܫܟ ܢܘܼܗܪܵܐ ܕܒܒ̈ܬܐ:", "ܡ̣ܢ ܩܪܝܢܵܐ ܕܟܬܒܹ̈ܐ.", ":ܘܣܟܪ ܐܕܢܹ̈ܐ ܕܡܫܥܬܵܐ", "ܕܠܵܐ ܢܨܘ̈ܬܢ ܡܸܠܲܝ̈ ܪܘܼܚܵܐ.", ":ܠܫܢܵܐ ܢܒܼܥܵܐ ܕܡܸܠܹ̈ܐ", "ܕܪܕܝܹܗ ܡܡܬܘܡ ܠܵܐ ܩ̇ܛܥ.", ":ܥܲܒܼܕܹܗ ܠܥܓܐ ܘܚܓܼܝܪܵܐ", "ܕܠܵܐ ܢܡܠܸܠ ܪ̈ܘܚܢܝܵܬܼܵܐ.", ":ܠܒܹܵܐ ܡܠܟܵܐ ܕܗܕܡܹ̈ܐ", "ܢܒܼܠܐ ܕܟܼܠܗܹܝܢ ܚܟܡ̈ܬܐ.", ":ܚܠܸܨ ܡܢܹܗ ܣܝ̈ܡܬܹܗ", "ܘܐܪܡܝܼ ܒܹܗ ܡ̣ܢ ܚܪ̈ܘܒܵܘܗܝ.", ":ܐܘ ܦܘܪ̈ܣܵܘܗܝ ܟܡܵܐ ܩܝܼܛܝܼܢ", "ܘܨܢܥܬܹ̈ܐ ܟܡܵܐ ܥܡܝܼ̈ܩܵܢ.", ":ܐܘ ܣܡ ܡܵܘܬܼܵܐ ܩܛܘܿܠܵܐ", "ܕܚܠܝܼܵܛܐ ܒܗ ܚܲܠܝܘܼܬܼܵܐ.", ":ܠܵܐ ܠܵܡ ܫܸܦܝܼܪ ܪܸܥܝܢܵܐ", "ܕܟܬܒܹ̈ܐ ܐܠܗ̈ܝܹܐ.", ":ܘܠܐ ܝ̇ܬܪ ܐܝܢܵܐ ܕܩ̇ܪܹܐ", "ܐܠܵܐ ܕܢܐܠܲܦ ܫܘܒܼܗܵܪܵܐ.", ":ܩܪܐ ܠܡ ܣܓܝܼ ܘܫܟܐ ܠܹܗ", "ܘܫܪܝܼ ܒܨܐ ܘܡܥܡܸܩ.", ":ܘܗܪܓܼ ܣܓܝܼ ܒܟܬܒ̈ܐ", "ܛܥ̣ܐ ܘܢܦ̣ܩ ܡ̣ܢ ܘܠܝܼܵܬܐ.", ":ܐܘ ܥܘ̣ܠܵܐ ܕܠܐ ܡܬܡܠܲܠ", "ܕܐܟܼܪܸܙ ܒܝܼܫܵܐ ܒܦܘܼܡ ܥܲܛ̈ܠܹܐ.", "ܝܘܠ̣ܦܢܵܐ ܢܘܗܪܵܐ ܕܢܲܦܫܵܐ: ܗܸ[...]ܢܘܿܢ ܥܲܒܼܕܘܼܗܝ ܚܫܘܟܵܐ.", ":ܐܘܪܼܚܵܐ ܕܪܝܫܬܼܵܐ ܕܟܬܼܒܹ̈ܐ", "ܡܠܐܘܼܗ̇ ܣܟ̈ܠܹܐ ܬܘܩ̈ܐܹܐ.", ":ܠܵܐ ܠܲܡ ܬܫܡܲܥ ܦܘܼܫܩܵܐ", "ܘܠܐ ܬܨܘܼܬܼ ܡܠܬܼܵܐ ܕܕܪܝܼܫܵܐ.", ":ܗܘܝܼ ܐܲܝܟ ܣܡܝ̇ܐ ܠܟܼܬܒܼܵܐ", "ܘܐܝܟ ܚܪܫܵܬ ܠܘܬ ܬܘܕܲܓܵܡܵܐ.", ":ܥܪܘܿܩ ܡ̣ܢ ܡ̈ܐܐ ܕܚܕܝܼܡܹ̈ܐ", "ܕܠܐ ܢܛܥܘܢܵܟ ܫܪ̈ܒܲܝܗܘܿܢ.", ":ܣܦܩܐ ܠܲܡ ܒܠܚܘܿܕ ܗܵܕܹܐ", "ܕܢܗܝܸܡܢ ܕܠܐ ܥܘܩܒܼܵܐ.", ":ܡ̣ܢ ܐܝܟܵܐ ܝܕܥܬܘܢ ܗܕܹܐ", "ܐܘ ܣܢ̈ܐܹܐ ܕܡܲܠܲܝ̈ ܪܘܼܚܵܐ.", ":ܕܕܪܫܬܘܿܢ ܐܘܪܚܵܐ ܚܕܬܵܐ", "ܘܛܥܝܬܘܿܢ ܒܫܒܝܼܠ ܙܐܵܦܵܐ.", ":ܐܥܢܝܼ ܐܢܘܿܢ ܣܛܢܵܐ", "ܒܛܘܥܝܲܝ ܕܙܪ̈ܲܥ ܒܐܕܢܲܝ̈ܗܘܿܢ.", ":ܕܡܗܝܼܟܝܢ ܒܦܣܝܼ̈ܩܬܼܵܐ", "ܘܬܢܹܝܢ ܚܠܡܹ̈ܐ ܫܛܘܪܹ̈ܐ.", ":ܘܠܐ ܣ̇ܦܩ ܕܐܛܥܝܼ ܐܸܢܘܿܢ", "ܒܬܘܩ̈ܠܬܐ ܟܕ ܥܝܼܪܼܝܢ ܗ̄ܘ̣ܵܘ.", ":ܐܠܵܐ ܡܚܘܹܐ ܚܙܘܢܹ̈ܐ", "ܕܢܬܗ̇ܝܡܢ ܐܲܝܟ ܫܪܝܼܪ̈ܐ.", ":ܐܘ ܒܥܠܕܪܹܗ ܕܟܝܢܲܢ", "ܕܟܼܡܵܐ ܐܘܼܡܢ ܒܩܪ̈ܩܹܐ.", ":ܘܣܗ̇ܕ ܦܘܠܘܿܣ ܥܲܠܗܕܹܐ", "ܟܕ ܡܘܕܲܥ ܥܲܠ ܨܸܢ̈ܥܵܬܹܗ", ":ܕܬܟܬܘܫܲܢ ܠܲܡ ܠܵܐ ܠܝܼܬܵܘܗܝ", "ܥܲܡ ܒܣܪܢܵܐ ܕܐܟܘܬܲܢ.", ":ܐܠܵܐ ܥܲܡ ܪ̈ܫܹܐ ܕܐܵܐܲܪ", "ܪܘܼܚܐ ܕܡܩܪܲܒܼ ܥܲܡ ܒܸܣܪܵܐ.", ":ܒܫܘܪܝܹܗ ܓܹܝܪ ܕܩܪܒܼܵܐ", ":ܟܠ ܦܘܼܪ̈ܣܝܼܢ ܡܨܸܛܢܲܥ ܗ̄ܘ̣ܵܐ", ":ܘܟܠܝܘܿܡ ܙܝܢܵܐ ܡܚܕܬ ܗ̄ܘ̣ܵܐ", "ܕܥܲܡ ܝܕܘܥܹ̈ܐ ܡܩܪܸܒܼ ܗ̄ܘ̣ܵܐ.", ":ܗܫܵܐ ܠܲܡ ܠܐ ܡܐܩܥܝ̈ܢ", "ܨܢܥ̈ܬܐ ܠܐܘܼܡܢܘܼܬܹܗ.", ":ܕܡܪܡܲܙ ܐܸܢ ܪܵܡܸܙ ܒܲܠܚܘܿܕ", "ܫܡܠܝܹܘ ܣܟܼ̈ܠܹܐ ܨܒܼܝܢܹܗ.", ":ܐܸܢ ܕܹܝܢ ܒܥ̇ܐ ܕܢܨܘܕܼܵܢ", "ܒܟܘܗܗܢܵܐ ܕܪܚܡܲܬܼ ܟܣܦܵܐ.", ":ܦܕܝܼܡ ܗ̄ܘ̣ܵܐ ܠܹܗ ܨܒܝܢܲܢ", "ܘܟܬܝܼܒܼ ܕܗܒܼܐ ܥܲܠ ܠܒܲܢ.", ":ܪܚܡܲܬܼ ܫܘܒܼܚܵܐ ܐܸܢ ܡܥܸܠ", ":ܣܡܐ ܕܗܲܢܝܼ ܒܚܙܬܹܗ", ":ܪܓܼܝܼܓܼܝܼܢܲܢ ܠܹܗ ܛܵܒܼ ܡܸܢܹܗ", "ܘܟܒܪ ܡܢܢ ܝܵܠܦ ܠܵܗ.", ":ܒܪܓܝܵܬܐ ܐܸܢ ܡܩܪܸܒܼ ܥܲܡܲܢ", ":ܩܒܝܼܥܝܼܢ ܙܘܡ̈ܝܗ̇ ܒܟܼܝܢܲܢ", "ܘܡܡܠܟ ܗܘ̤ ܒܲܠܚܘܿܕ ܡ̇ܠܟ.", ":ܘܐܬ̇ܐ ܠܓܸܠܝܵܐ ܣܘܼܥܪܝܵܐ", "ܪ̈ܫܹܐ ܬܠܵܝܵܬܐ ܕܟܼܠ ܚܫܝܼ̈ܢ.", ":ܗܢܘܿܢ ܐܢܘܿܢ ܕܬܢܝܢܲܢ", ":ܘܡܵܐ ܕܒܗܠܹܝܢ ܫܥܒܼܕ ܠܲܢ", "ܩܡ ܠܹܗ ܗܘ̤ ܐܲܝܟ ܙܟܝܐ.", ":ܒܗܵܠܹܝܢ ܚܫܹ̈ܐ ܐܩܪܸܒܼ ܗ̄ܘ̣ܵܐ", "ܥܲܡ ܪܫܝܬܹܗ ܕܟܼܝܼܢܲܢ.", ":ܘܬܟܝܼܠ ܗ̄ܘ̣ܵܐ ܕܒܼܗܘܿܢ ܙܟܹܐ", "ܐܲܝܟ ܕܒܙܒ̈ܢܐ ܩܕܡ̈ܝܹܐ.ܕ", ":ܝ̇ܕܥ ܗ̄ܘ̣ܵܐ ܓܹܝܪ ܡܵܪܘܿܕܵܐ", "ܘܲܫܩܝܼܠܵܐ ܠܹܗ ܒܢܸܣܝܵܢܵܐ.", ":ܕܲܒܼܗܵܠܹܝܢ ܚܲܫܹ̈ܐ ܐܲܣܝܼܪ", "ܟܠܹܗ ܟܝܵܢܵܐ ܕܡܵܝ̈ܘܿܬܹܐ.", ":ܘܲܠܒܸܫ ܐܸܢܘܿܢ ܐܲܝܟ ܙܝܼܢܵܐ", "ܒܬܲܟܼܬܘܼܫܵܐ ܕܠܘܩܒܼܵܠ ܡܵܪܲܢ.", ":ܟܲܕ ܣܵܒ̇ܪ ܗ̄ܘ̣ܵܐ ܡܲܪܵܚܵܐ", "ܕܒܲܕܡܘܼܬ ܐܵܕܼܵܡ ܡܲܛܥܸܐ ܠܹܗ.", ":ܗܵܪܟܵܐ ܠܵܐ ܩܵܡ ܨܢܵܬܹ̈ܐ", "ܘܠܵܐ ܦܘܼܕ̈ܣܹܐ ܕܐܘܼܡܵܢܘܼܬܹܗ.", ":ܕܲܡܙܲܝܲܢ ܗ̄ܘ̣ܵܐ ܕܲܠܩܘܼܒܼܠܹܗ", "ܒܙܲܝܼܢܵܐ ܕܪܘܼܚܵܐ ܟܲܣܝܵܬܝܼܬܼ.", ":ܡ̣ܢ ܒܬܲܪ ܗ̇ܝ ܙܵܟܼܘܼܬܼܵܐ", "ܕܲܙܟܼܵܐ ܟܝܵܢܲܢ ܥܲܡ ܡܵܪܲܢ.", ":ܘܪܵܘܡܵܐ ܘܥܘܼܡܩܵܪ ܐܲܪܓܸܫܘ ܒܵܗ̇", "ܘܲܒܼܟܼܠ ܦܸܢ̈ܝܵܢ ܐܸܬܟܲܪܙܲܬ̤.", ":ܗܵܐ ܝܲܗ̄ܒ̣ܢܲܢ ܠܹܗ ܡܲܫܡܲܥܬܲܢ", "ܘܥ݂ܲܠ ܘܲܫܪܵܐ ܒܲܢ ܐܲܝܟ ܕܲܨܒܵܐ.", ":ܘܲܗܘ̤ܵܐ ܠܹܗ ܐܲܝܟ ܕܡܸܢܲܢ ܗ̄ܘ̣", "ܘܠܵܐ ܡܢܲܟܼܪܝܼܢ ܠܹܗ ܒܿܝܼܵܬܵܝܹ̈ܐ.", ":ܠܦܝܼܚܵܐ ܠܹܗ ܐܲܪܥܵܐ ܕܢܲܦܫܲܢ", "ܘܥܩܝܵܐ ܠܹܗ ܐܵܦ ܡܲܫܡܲܥܬܲܢ.", ":ܘܡܪܡܹܐ ܙܲܪܥܵܐ ܕܝܘܼܠܦܵܢܹܗ", "ܘܐܵܬܹܝܢ ܦܹܐܪ̈ܵܘܗܝ ܚܲܕ ܒܲܡܵܐܐ.", ":ܥܩܲܪܢܵܝܗܝ ܠܙܲܪܥܵܐ ܕܝܘܼܠܦܵܢܹܗ", "ܕܲܡܫܝܼܚܵܐ ܡ̣ܢ ܪܸܥܝܵܢܲܢ.", ":ܘܩܲܒܸܒܢܲܢ ܙܪܲܥܹܗ ܕܒܼܝܼܫܵܐ", "ܘܗܲܢܝܼܐܝܼ̈ܢ ܠܲܢ ܙܝܼܙܵܢܵܘ̈ܗܝ.", ":ܐܝܼܬܲܝܢ ܒܲܫܡܵܐ ܓܵܘ̈ܝܹܐ", "ܘܲܒܼܕܘܼܒܵܪ̈ܲܝܢ ܒܲܪ̈ܝܹܐ.", ":ܩܪܹܝܢܲܢ ܦܵܠܚܹ̈ܐ ܕܲܡܫܝܼܚܵܐ", "ܘܠܵܦܚܹܝܢܲܢ ܠܲܒܼܥܸܠܕܵܪܵܐ.", ":ܪܸܓܬܐ ܣܢܝܼܬܼܵܐ ܕܚܲܛܝܼܬܼܵܐ", "ܗܲܢܝܼܝܼ ܠܲܢ ܫܸܩܝܵܗ̇ ܣܲܓܝܼ.", ":ܘܟܸܣܦܵܐ ܥܸܩܪ ܒܝܼ̈ܫܬܐ", "ܫܬܝܼܠ ܥܸܩܵܪܹܗ ܒܓܼܵܘ ܠܸܒܲܢ.", ":ܪܸܚܡܲܬܼ ܫܘܼܒܼܚܵܐ ܣܵܡ ܡܵܘܬܵܐ", "ܦܲܚܵܐ ܕܩܵܛܸܠ ܒܲܟܼܡܹܐܢܵܐ.", ":ܦܟܼܝܼܪܝܼܢܲܢ ܒܲܡܨ̈ܝܼܕܵܬܹܗ", ":ܘܠܵܐ ܪܓܝܼܫܝܼܢ ܚܢܲܢ ܒܐܲܣܘܼܪ̈ܘܗܝ", ":ܚܣܵܡܵܐ ܣܝܼܦܵܐ ܩܵܛܘܿܠܵܐ", "ܕܩܵܛܸܠ ܢܲܦܫܵܐ ܥܲܡ ܦܲܓܼܪܵܐ.", ":ܫܪܹܐ ܒܓܵܘܲܢ ܐܲܝܟ ܪܲܒ ܚܲܝܠܵܐ", "ܘܲܡܙܲܚܝܼܢ ܠܹܗ ܚܘܼܒܵܒܲܝ̈ܢ.", ":ܚܘܼܬܼܪܵܐ ܡܵܘܒܸܕ ܬܲܩܢܵܬܹ̈ܐ", "ܪܚܡܵܐ ܩܵܛܸܠ ܚܲܒܼܝܒܼܵܘ̈ܗܝ.", ":ܠܒܼܝܼܫܝܼܢ ܚܢܲܢ ܠܹܗ ܐܲܝܟ ܢܚܲܬܵܐ", "ܘܲܡܨܲܒܲܬܼ ܒܹܗ ܪܸܥܝܵܢܲܢ.", ":ܕܓܵܠܘܼܬܼܵܐ ܕܐܵܘܼܠܸܕ ܗ̄ܘ̣ܵܐ", ":ܐܵܟܸܠ ܩܲܪܨܵܐ ܒܫܘܼܕܵܝܵܐ", ":ܥܒܼܝܼܕ ܠܸܫܵܢܲܢ ܐܝܼܙܲܓܲܕܵܐ", "ܘܲܡܫܲܡܸܫ ܠܗܘܿܢ ܠܣܘܼܥܪ̈ܵܢܹܝܗ̇.", ":ܛܥܝܵܢܵܝܗܝ ܠܛܲܟܼܣܵܐ ܕܬܘܼܠܡܵܕܢ", "ܘܲܢܦܲܩܢܲܢ ܡ̣ܢ ܘܵܠܝܼܬܼܵܐ.", ":ܘܟܼܠܢܵܫ ܪܲܒܵܐ ܗ̄ܘ̣ ܕܲܩܢܘܿܡܹܗ", "ܟܲܕ ܕܲܒܼܪ ܐܲܝܟ ܨܒܼܝܵܢܹܗ.", ":ܢܒܲܥܘ ܠܲܢ ܣܦܪܹ̈ܐ ܗܵܦܟܵܝܹ̈ܐ", "ܕܡܠܦܝܼܢ ܒܣܸܦܪܹ̈ܐ ܗܵܦܟܼܝܹ̈ܐ.", ":ܘܪܲܚܝܼܩܝܼܢ ܡ̣ܢ ܘܵܠܝܼܬܼܵܐ", "ܗ̇ܝ ܕܲܟܼܬܵܒܹ̈ܐ ܐܲܠܦܘ ܠܲܢ.", ":ܐܘܼܪܚܵܐ ܕܕܲܪܲܫܘ ܩܲܕܡܵܝܹ̈ܐ", ":ܘܫܲܦܝܵܐ ܗ̄ܘ̣ܵܬ ܡ̣ܢ ܗܲܝܡܵܢܘܼܬܼܵܐ", "ܕܐܲܟܼܕܲܙܘ ܟܠܗܘܿܢ ܫܘܼܝܵܐܝܼܬ.", ":ܘܣܵܛܵܢܵܐ ܒܝܲܕ ܙܝܼܙܵܢܵܘ̈ܗܝ", "ܐܵܘܥܝܼ ܒܵܗ̇ ܣܸܕܩܹ̈ܐ ܦܠܝܼ̈ܠܹܐ.", ":ܡ̣ܢ ܚܲܕ ܢܸܒܼܥܵܐ ܕܝܘܼܠܦܵܢܵܐ", "ܐܸܫܬܝܼܘ ܟܠܗܘܿܢ ܝܘܼܠܦܲܢܹ̈ܐ.", ":ܘܐܲܝܟ ܬܲܦܹ̈ܿܐ ܠܐܲܪ̈ܒܲܥܦܸܢܝܵܢ", "ܐܲܫܩܝܼܡ ܠܐܲܪܥܵܐ ܒܡܸܠܲܝ̈ܗܘܿܢ.", ":ܐܲܝܟ ܢܘܼܗܪܐ ܗܘ̤ܵܘ ܒܲܒܼܪܝܼܬܼܵܐ", "ܘܐܲܢܗܲܪܘ ܥܵܠܡܵܐ ܒܕܸܠܩܲܝ̈ܗܘܿܢ.", ":ܘܐܲܝܟ ܡܸܠܝܵܐ ܒܝܲܕ ܡܸܠܲܝ̈ܗܘܿܢ", "ܐܲܝܦܢܝܼܘ ܥܛ̈ܠܹܐ ܠܲܦܝܵܣܹ̈ܐ.", ":ܠܒܸܫܘ ܙܲܝܢܵܐ ܠܘܼܩܒܼܵܠ ܒܝܼܫܵܐ", "ܕܠܵܐ ܢܸܬܼܪܘܿܥ ܣܸܕܪ̈ܲܝ ܩܘܼܫܬܼܵܐ.", ":ܘܲܒܼܚܲܫܹ̈ܐ ܕܲܩܢܘܿܡܲܝ̈ܗܘܿܢ", "ܣܓܲܘ ܬܘܼܪ̈ܥܵܬܹܗ ܕܲܟܼܝܵܢܲܢ.", ":ܟܲܕ ܕܹܝܢ ܡܲܛܝܼ ܫܘܼܠܵܡܵܐ", "ܕܚܲܝܵܘ̈ܗܘܿܢ ܕܲܩܪ̈ܲܒܼܬܵܢܹܐ.", ":ܘܲܫܟܸܒܼܘ ܫܸܢܬܼܵܐ ܕܲܢܚܵܝܵܐ", "ܥܲܠ ܥܲܡܠܵܐ ܕܦܘܼܠܚܵܢܲܝ̈ܗܘܿܢ.", "ܥܲܠ ܣܵܛܵܢܵܐ ܒܲܟܼܡܹܐܢܹ̈ܐ.", "ܘܐܲܪܡܝܼ ܬܸܛܪܵܐ ܕܝܘܼܠܦܵܢܹܗ:", "ܘܕܲܠܚܵܗ̇ ܠܟܼܠܵܗ̇ ܡܲܪܥܝܼܬܵܐ.", ":ܒܡܲܪܝܼܪܘܼܬܼܵܐ ܕܙܝܼܙܵܢܵܘ̈ܗܝ", "ܚܙܵܐ ܕܲܕܡܸܟܼܘ ܢܲܚܫܝܼܪ̈ܬܵܢܹܐ.", ":ܘܫܲܪܝܼ ܥܩ̇ܪ ܓܲܠܝܵܐܝܼܬ", "ܘܲܒܼܝܼܕ ܣܸܕܩ̈ܕܹܐ ܘܦ̈ܘܼܠܵܓܹܐ.", "ܕܣܲܓܼܝܹ̈ܐ.", ":ܚܲܕ ܓܘܼܫܡܵܐ ܫܲܦܝܵܐ ܕܥܹܕܬܵܐ", "ܕܡ̣ܢ ܣܲܓܝܼ̈ܐܹܐ ܡܸܬܼܩܲܝܲܡ.", ":ܦܸܠܓܹܗ ܗܘ̤ ܠܲܡܢܵܘܵܬܼܵܐ", "ܒܝܲܕ ܫܘܼ̈ܚܠܵܦܹܐ ܕܝܘܼܠܦܵܢܵܘ̈ܗܝ.", ":ܚܲܩܐܵܐ ܕܦܲܠܚܘ ܟܲܫܝܪܹ̈ܐ", "ܒܝܲܕ ܚܲܫܹ̈ܐ ܕܐܘܼܠܨܵܢܲܝ̈ܗܘܿܢ.", ":ܩܲܕܲܪ ܘܲܡܠܵܗ̇ ܙܝܼܙܵܢܵܘ̈ܗܝ", "ܘܐܲܘܥܝܼ ܒܵܗ̇ ܝܼܥܪܵܐ ܣܲܢܝܵܐ.", ":ܥܵܢ̈ܐ ܛܵܥܝܼܬܼܵܐ ܕܟܸܿܢܫ", "ܗܘ̇ ܪܲܒܵܐ ܕܪ̈ܵܥܵܘܵܬܼܵܐ.", ":ܥܠ̣ܘ ܕܐܸܒܹ̈ܐ ܒܕܲܡܘܼܬܼ ܐܸܡܪܹ̈ܐ", "ܘܒܲܣܒܸܣܘ ܓܘܼܫܡ̈ܐ ܕܡܲܪܥܝܼܬܼܵܐ.", ":ܢܸܒܼܥܵܐ ܚܲܠܝܵܐ ܕܢܵܡܘܿܣܵܐ", "ܕܡܫܩܹܐ ܗ̄ܘ̣ܵܐ ܐܲܪܥܵܐ ܕܢܲܦܫܵܐ.", ":ܫܲܚܠܸܦ ܗܘ̤ ܠܒܼܢ̈ܬ ܩܵܠܵܘ̈ܗܝ", "ܕܠܵܐ ܢܩܲܒܠܘܢ ܗܲܪ̈ܛܝܼܩܹܐ.", ":ܘܡ̇ܢ ܠܵܐ ܢܸܒܼܕܹܐ ܥܲܠ ܗܵܕܹܐ", "ܕܢܵܘ̈ܣܸܐ ܕܨܲܒܸܬܼ ܪܘܼܚܩܘܼܕܫܵܐ.", ":ܗܘ̤ܵܘ ܥܘܼܡܪܵܐ ܠܪܘܼܚܵܐ ܛܲܡܵܐܐ", "ܕܝܲܗܒ̣ܘ ܡܲܫܡܲܥ̈ܬܐ ܠܲܢܟܼܝܼܐܹܐ.", ":ܫܒܼܝ̈ܐ ܕܦܲܢܵܘ ܒܲܨܠܝܼܒܼܵܐ", "ܡ̣ܢ ܫܸܒܼܝܹܗ ܕܐܵܟܸܠܩܲܪܨܵܐ.", ":ܗܦܲܟܼܘ ܘܐܸܫܬܲܥܒܲܕܘ ܠܲܢܟܝܼܐܵܐ", "ܒܨܒܼܝܵܢܵܐ ܘܠܵܐ ܒܩܲܛܝܼܕܵܐ.", "ܙܡܝܼ̈ܢܹܐ ܕܩܪܲܬ̤ ܛܲܝܒܘܼܬܼܵܐ.", "ܠܡܸܫܬܘܼܬܼܵܐ ܕܚܲܬܸܢܵܐ ܕܪܵܘܡܵܐ.", ":ܗܵܐ ܢܦܲܩ̣ܘ ܘܲܗܘ̤ܵܘ ܢܘܼܟܵܪ̈ܝܹܐ", "ܕܠܵܐ ܢܸܬܼܒܲܣܡܘܢ ܒܲܚܠܘܼܠܵܐ.", ":ܡ̇ܢ ܠܵܐ ܢܲܟܼܪܹܐ ܥܲܠ ܗܵܕܹܐ", "ܘܣܲܒܼܪܵܐ ܕܚܲܝ̈ܢ ܕܓܸܠܢܵܝܗܝ.", ":ܘܲܩ̣ܢܘܿܡܵܐ ܕܥܲܬܼܝ̈ܕܵܬܼܵܐ", "ܚܲܠܸܦܢܵܝܗܝ ܒܲܐܪ̈ܥܢܝܵܬܼܵܐ.", ":ܘܡܲܢ̣ܘ ܡܸܫܟܲܚ ܕܲܢܬܸܿܪܸܨ", "ܣܲܢܝܵܬܐ ܒܲܒܝܵܘ̈ܡܵܬܲܢ.", ":ܕܐܸܣܬܲܬܲܬ̤ ܒܲܢ ܒܝܼ̈ܫܵܬܼܵܐ", "ܒܢܘܼܓܼܪܵܐ ܪܲܒܵܐ ܕܲܥܝܵܕܼܵ݁ܐ.", ":ܥܫܸܢ ܠܹܗ ܟܹܐܒܲܢ ܡ̣ܢ ܣܡܵܐ", "ܘܢܵܕܘ ܡܸܢܗ ܐܣ̈ܘܵܬܼܵܐ.", ":ܘܠܵܐ ܡܨܐ ܡܩܪܒܼ ܝܵܕܘܥ̈ܐ", "ܟܘܼܘܵܢܵܐ ܠܟܹܐܒܹ̈ܐ ܕܢܦܲܫܲܢ.", ":ܡܲܠܦܵܢܹ̈ܐ ܠܒܸܫܘ ܪ̈ܡܘܼܬܼܵܐ", "ܘܝܵܠܦܹ̈ܐ ܩܕܵܠܵܐ ܩܲܫܝܵܐ.", ":ܘܢܝܼܪܵܐ ܢܝܼܚܵܐ ܘܒܲܣܝܼܡܵܐ", "ܥܲܒܼܕܘܼܗܝ ܩܲܫܝܵܐ ܠܛܵܥܘܿܢܵܘ̈ܗܝ.", ":ܢܒܲܥ ܚܲܕܬܵܬܼܵܐ ܒܝܵܘܡܬܲܢ", "ܡ̣ܢ ܡܲܠܦܵܢܹ̈ܐ ܗܸܕܝܘ̈ܛܹܐ.", ":ܟܲܕ ܣܝܡܝܼܢ ܠܲܢ ܢܵܡܘܿܣܵܐ", "ܠܡܛܲܪ ܫܥܹ̈ܐ ܘܝܵܡܬܼܵܐ.", ":ܫܒܩܘܼ ܐܘܼܪܚܵܐ ܕܕܲܪܲܫܘ ܟܸܐܢܹ̈ܐ", "ܘܪܕܵܘ ܒܵܗ̇ ܐܵܦ ܝܵܕܘܥܹ̈ܐ.", ":ܘܲܢܦܲܩܘ ܪܵܕܹܝܢ ܒܲܫܝܼ̈ܐܹܐ", "ܕܛܥܝܘܼܬܼܵܐ ܕܐܲܠܦܸܘ ܒܝܼܫܹ̈ܐ.", ":ܣܲܝܟܘܼܗܝ ܠܟܼܠܹܗ ܢܵܡܘܿܣܵܐ", "ܒܲܢܛܘܼܪ̈ܵܬܵܐ ܕܝܵܘ̈ܡܵܬܼܵܐ.", ":ܘܚܕܬܘ ܠܲܢ ܝܗܘܕܵܝܘܼܬܼܵܐ", "ܒܢܵܡܘ̈ܣܹܐ ܚܲܕ̈ܬܹܐ ܕܐܲܫܠ̣ܡܘ.", ":ܘܐܲܣܠܝܼܘ ܠܲܟܼܬܵܒܲܝ̈ ܪܘܼܚܵܐ", "ܘܲܠܚܘܼܬܪܵܢܵܐ ܕܡܸܠܲܝ̈ܗܘܿܢ.", ":ܘܡ̣ܢ ܒܸܕܝܵܐ ܕܪܸ̈ܥܝܵܢܲܝ̈ܗܘܿܢ", "ܣܡܵܘ ܢܵܡܘܿܣܹ̈ܐ ܢܘܼܟܵܪ̈ܝܹܐ.", ":ܫܒܲܩܘ ܕܢܸܬܢܘܿܢ ܥܲܠ ܚܘܼܒܵܐ", "ܘܥܲܠ ܣܲܒܼܪܵܐ ܘܗܲܝܼܡܵܢܘܼܬܼܵܐ.", ":ܘܥܢܝܢ ܟܠܫܵܥ ܘܡܬܢܝܢ", "ܚܸܠܡܸ̈ܐ ܣܦܝ̈ܩܹܐ ܘܫܵܛܘܿܪܹ̈ܐ.", ":ܘܐܸܢܗܘ̤ ܕܢܸܟܼܐܹܐ ܝܵܕܘܿܥܵܐ", "ܘܢܸܟܼܠܹܐ ܒܸܕܝܵܐ ܕܡܸܠܲܝ̈ܗܘܿܢ.", ":ܠܛܸܫܘ ܣܲܝܦܵܐ ܕܠܸܫܵܢܲܝ̈ܗܘܿܢ", ":ܘܩܲܛܠܘܼܗܝ ܟܠܗܘܿܢ ܒܚܣܵܡܵܐ", ":ܗܵܢܵܐ ܠܲܡ ܡܸܒܨܵܐ ܒܵܨܹܐ", "ܘܲܦܠܝܼܓ ܗ̄ܘ̣ ܥܲܠ ܐܲܠܵܗܵܐ.", ":ܘܝܘܼܠܦܵܢܵܐ ܚܲܕܬܵܐ ܡܲܠܸܦ", "ܘܠܵܐ ܡܗܲܝܡܲܢ ܕܫܲܪܝܼܪ ܚܸܠܡܵܐ.", ":ܡܲܢܘܼ ܕܡܲܠܸܦ ܚܲܝܕ̈ܬܵܬܼܵܐ", "ܐܘ ܕܣܡܝܼܢ ܡ̣ܢ ܝܼܕܲܥܬܵܐ.", ":ܗܘ̇ ܕܡܬܢܐ ܕܲܟܬܵܒܼܵܐ", "ܐܘ ܗ̇ܘ ܕܡܩܝܼܡ ܠܹܗ ܒܕܝܵܐ.", ":ܥܘܪܘܼܗܝ ܠܢܘܼܗܪܵܐ ܕܝܼܕܲܥܬܵܐ", "ܘܠܵܐ ܨܒܼܘ ܕܢܐܬܘܢ ܠܲܦܝܵܣܵܐ.", "ܘܲܒܨܝܕܼܵܐ ܗ̄ܘ̣ ܠܹܗ ܠܲܚܬܝܼܪܵܐ:", "ܕܢܸܬܼܡܲܟܲܟ ܢܸܐܬܹܐ ܠܩܘܼܫܵܬܐ.", ":ܘܡ̣ܢ ܟܠ ܓܲܒܝܼ̈ܢ ܣܵܛܵܢܵܐ", "ܨܒܼܝܵܢܵܘ̈ܗܝ ܗܵܐ ܡܸܬܓܲܡܪܝܼܢ.", ":ܒܒܲܪ̈ܵܝܹܐ ܐܵܘܥܝܼ ܣܸܕ̈ܩܹܐ", "ܘܲܒܼܓܵܘܵܝܹ̈ܐ ܚܸܪ̈ܝܵܢܹܐ.", ":ܠܵܐ ܐܸܬܬܲܢܲܝܝ ܝܵܕܘܿܥܵܐ", "ܥܲܠ ܓܘܼܢܚܵܐ ܕܲܒܝܵܘ̈ܡܵܬܲܢ.", ":ܕܙܪܥܹܗ ܛܵܒܼܵܐ ܕܲܡܫܝܼܚܵܐ", "ܚܲܢܩܹܗ ܒܝܼܫܵܐ ܒܙܝܼܙܵܢܵܘ̈ܗܝ.", ":ܡ̇ܢ ܕܹܝܢ ܐܲܥܝܼܪ ܠܐ[...]ܡܵܝܵܐ", "ܘܩܵܡ ܒܟܝܼ ܠܲܢ ܒܐܘܼ̈ܠܝܵܬܹܗ.", ":ܕܗܘ̤ ܝܵܕܲܥ ܗ̄ܘ̣ܵܐ ܕܢܬܢܹܐ", "ܥܲܠ ܒܝܼ̈ܫܵܬܵܐ ܕܲܚܛܵܗܹ̈ܐ.", ":ܕܲܗܒܼܵܐ ܛܵܒܼ̇ܐ ܗܵܐ ܡܲܣܠܝܼ", "ܘܡܩܒܸܠ ܙܹܐܦܵܐ ܒܓܸܠܝܵܐ.", ":ܕܝܲܩܝܼܪܹ̈ܐ ܫܝܼܛܝܼܢ ܘܲܒܼܣܹܝܢ", "ܘܐܝܼܩܵܪܵܐ ܕܣܲܟܼܠܵܐ ܢܨܚ.", ":ܬܵܐܚܙ̣̰ܵܝ ܟܹܐܢܵܐ ܒܲܪ ܐܵܡܘܿܨ", "ܥܵܘ̣ܠܵܐ ܕܥܲܡܡܹ̈ܐ ܐܲܝܟ ܕܥܲܡܵܐ.", ":ܕܲܠܒܼܝܼܫܵܐ ܩܪܵܐܘܼܗܝ ܛܵܒܼܵܐ", "ܘܠܛܒܼܵܐ ܫܲܡܗܘܼܗܝ ܒܝܼܫܵܐ.", ":ܚܠܲܛܘ ܚܲܠܝܵܐ ܥܲܡ ܡܲܪܝܼܪܵܐ", ":ܘܙܹܐܦܵܢܵܐ ܥܲܡ ܫܲܪܝܼܪܵܐ", ":ܕܚܘܼܬܼܪܵܐ ܡܒܲܠܒܲܠ ܛܘܼܟܵܣܹ̈ܐ", ":ܕܠܵܐ ܡܬܒܚܪܵܐ ܘܵܠܝܼܬܼܵܐ", ":ܩܘܡ ܦܲܠܵܚܵܐ ܕܢܲܦܫ̈ܬܐ", "ܦܵܘܠܘܿܣ ܪܲܒܵܐ ܘܲܫܒܝܼܚܵܐ.", ":ܘܲܚܙܝܼ ܚܲܩܵܠܐ ܕܝܘܼܠܦܵܢܵܟ", "ܕܲܡܠܵܗ̇ ܒܝܼܫܵܐ ܡ̣ܢ ܝܲܥܪܹܗ.", ":ܐܲܪܕܸܟܸܠܵܐ ܕܲܒܼܫܵܐ ܘܫܲܟܠܸܠ", "ܥܕܬ̈ܐ ܒܐܲܪܒܲܥ ܦܸܢ̈ܝܵܢ.", ":ܬܵܘ ܚܙܝܼ ܪܵܘܡܹܗ ܕܒܸܢܝܵܢܵܟ", "ܟܲܕ ܣܬܵܪܝܼܢ ܠܹܗ ܗܸܕܝ̈ܘܿܛܹܐ.", ":ܡܲܠܵܚܵܐ ܕܲܪܕܵܐ ܒܝܼܡܵܐ", "ܘܢܛܲܪ ܐܸܠܦܹܗ ܡ̣ܢ ܓܲܠܠܹ̈ܐ.", ":ܩܘܡ ܘܲܚܙܝܼ ܐܸܠܦܹܗ ܕܥܹܕܬܵܐ", "ܕܫܲܚ̈ܩܵܢ ܠܵܗ̇ ܪ̈ܘܼܚܹܐ ܛ̈ܠܲܝܵܐ.", ":ܫܸܡܥܘܿܢ ܪܲܒܵܐ ܕܲܫܠܝܼܚܹ̈ܐ", ":ܨܲܝܼܵܕܵܐ ܕܢܘܼ̈ܢܹܐ ܘܐ̄ܢܵܫ̈ܐ", ":ܬܵܐ ܚܙܝܼ ܡܨܝܼܕܬܹܗ ܕܝܘܼܠܦܵܢܵܟ", "ܕܣܲܕܩܵܗ̇ ܒܝܼܫܵܐ ܒܚܸܪ̈ܝܵܢܵܘ̈ܗܝ.", ":ܐܲܠܦܵܐ ܒܝܵܘܵܡܵܐ ܨܵܐܸܕ ܗ̄ܘܹܝܬܼ", "ܒܗ̇ܘ ܚܲܝܠܵܐ ܕܲܫܠܝܼܚܘܼܬܵܐܘ", ":ܘܒܲܕܲܪ ܡܸܢܗܘܿܢ ܣܲܓ̈ܝܼܐܹܐ", "ܐܵܟܸܠܩܲܪܨܵܐ ܒܲܚܣܵܡܹܗ.", ":ܫܠܝܼܚܹ̈ܐ ܬܪܹܥܣܲܪ ܢܲܗܝܼܪܹ̈ܐ", "ܕܢܗܲܪ ܥܵܠܡܵܐ ܒܕܸܠܩܲܝ̈ܗܘܿܢ.", ":ܩܘܡܘ ܘܲܪܕܘܼܦܘ ܡ̣ܢ ܐ̄ܢܵܫܘܼܬܲܢ", "ܥܲܪܦܸܠܵܐ ܕܲܦܪܲܣ ܒܝܼܫܵܐ.", ":ܐܝܼܙܓܲܕܹ̈ܐ ܕܫܲܕܲܪ ܡܲܠܟܵܐ", "ܠܫܲܝܢܵܐ ܕܟܼܠܵܗ̇ ܥܡܪܬܵܐ.", ":ܬܵܘ ܫܲܝܸܢܘ ܣܸܕܩܹ̈ܐ ܕܐܲܪܡܝܼ", "ܐܟܸܠܩܲܪܨܵܐ ܒܥܹܕ̈ܬܵܐ.", ":ܦܲܠܵܚܹ̈ܐ ܕܐܲܪܥܵܐ ܕܥܲܡܡܹ̈ܐ", "ܕܥܲܩܲܪܘ ܝܥܪܵܐ ܕܚܲܢܦܘܼܬܼܵܐ.", ":ܩܘܡܘ ܕܲܟܵܘ ܚܲܩܠܵܗ̇ ܕܥܹܕܬܵܐ", "ܡ̣ܢ ܙܝܼܙܵܢܵܘ̈ܗܝ ܕܲܢܟܼܝܼܠܵܐ.", ":ܡܸܠܚܵܐ ܕܡܕܟܲܬ̤ ܦܲܟܝܼ̈ܗܹܐ", "ܘܲܩܢܵܘ ܒܵܗ̇ ܛܲܥܡܵܐ ܚܲܠܝܵܐ.", ":ܒܦܸܬܓܵܡܲܝ̈ܗܘܿܢ ܢܸܬܘܡܕܟܼܘܿܢ", "ܪܸ̈ܥܝܵܢܹܐ ܕܚܲܒܸܠ ܒܝܼܫܵܐ.", ":ܬܵܘ ܐܲܚܲܝ̈ ܢܸܦܢܹܐ ܠܐܘܼܪܚܵܐ", "ܕܲܕܪܲܫ ܩܘܼܫܬܼܵܐ ܒܲܫܠܚܝܹ̈ܐ.", ":ܘܠܵܐ ܢܛܥܐ ܒܲܫܒܝܼܠ ܙܹܐܦܵܐ", "ܕܣܲܓܼܝ̈ܐܢ ܒܹܗ ܬܘܼܩ̈ܠܵܬܼܵܐ.", ":ܬܵܘ ܢܸܬܼܩܲܪܲܒܼ ܠܲܦܝܵܣܵܐ", "ܕܦܸܬܼܓܵܡܲܝ̈ܗܘܿܢ ܕܲܟܼܬܵܒܸ̈ܐ.", ":ܘܢܲܐܣܹܐ ܡܘܼܡܹ̈ܐ ܕܲܩܢܘܿܡܲܢ", ":ܒܡܸܠܹ̈ܐ ܕܐܲܟܼܬܸܒܼ ܪܘܼܚ ܩܘܼܕܫܵܐ", ":ܘܲܢܣܲܒܼ ܣܡܵܐ ܠܲܥܨܵܒܼܢ", "ܡ̣ܢ ܥܸܩܵܪܵܐ ܕܡܸܠܝ̈ܗܘܿܢ.", ":ܕܝܵܕܥܝܼܢ ܚܲܫܵܘ̈ܗܝ ܕܲܟܝܵܢܲܢ", "ܘܡܵܨܝܹܢ ܕܢܐܣܘܿܢ ܫܘܼ̈ܡܵܬܹܗ.", ":ܢܓܼܥܹܐ ܟܸܐܒܹܗ ܕܲܟܵܝܢܲܢ", ":ܠܐܣܘ̈ܬܐ ܚܲܪܝܲܡܹܐ", ":ܘܠܵܐ ܢܸܒܼܗܲܬ ܟܲܕ ܡܘܕܝܼܢܲܢ", "ܒܡܘܼ̈ܡܐ ܣܢܲܝܵ̈ܐ ܕܚܛܵܗܲܝ̈ܢ.", ":ܢܸܬܼܩܲܪܲܒܼ ܢܸܫܐܲܠ ܪ̈ܚܡܹܐ", "ܡ̣ܢ ܝܲܡ̇ܐ ܪܲܒܵܐ ܕܪ̈ܲܚܡܹܐ.", ":ܕܐܫܠܦ ܓܲܙܵܐ ܕܡܵܘܗܲܒܼܬܹܗ", "ܥܲܠ ܒܝܼܫܹ̈ܐ ܘܥܲܠ ܛܵܠܘܼܡܹ̈ܐ.", ":ܢܫܲܦܠܲ ܕܸܡܥܹ̈ܐ ܕܒܵܒܵܚ̈ܬܲܢ", "ܥܲܠ ܟܘܼ̈ܠܡܵܬܼܵܐ ܕܚܲܛܵܗܲܝ̈ܢ.", ":ܘܲܢܢܲܟܸܦ ܙܠܲܝܠܘܼܬܲܢ", "ܡ̣ܢ ܦܲܚܵܐ ܕܛܵܥܹܝܢܲܢ ܒܹܗ.", "ܢܸܪܕܿܦ ܡܸܢܲܢ ܪܵܡܘܼܬܼܵܐ:", "ܘܢܸܥܩܘܿܪ ܡܸܢܲܢ ܠܲܚܣܵܡܵܐ.", ":ܘܲܢܨܘܿܒܼ ܚܘܼܒܵܐ ܒܪܸܥܝܵܢܲܢ", "ܥܲܡ ܣܲܒܼܪܵܐ ܘܗܲܝܡܵܢܘܼܬܼܵܐ.", ":ܘܢܸܥܩܘܿܪ ܡܸܢܲܢ ܙܝܼܵܙ̈ܢܹܐ", "ܕܐܵܘܥܝܼ ܒܝܼܫܵܐ ܒܲܚܣܵܡܹܗ.", ":ܘܲܢܩܲܒܸܠ ܙܲܪܥܵܐ ܛܵܒܼܵܐ", "ܕܙܪܥܲܬ̤ ܒܲܢ ܡܸܠܲܬ̤ ܚܲܝܹ̈ܐ.", ":ܢܸܦܠܘܿܚ ܐܲܪܥܵܐ ܕܢܲܦܗܫܵܬܲܢ", "ܘܢܸܥܩܘܿܪ ܝܲܥܪܵܐ ܕܲܚܛܗܲܝ̈ܢ.", ":ܘܲܢܛܲܝܸܒܼ ܠܹܗ ܡܲܫܡܥܬܲܢ", "ܠܝܘܼܠܦܵܢܵܐ ܚܲܝܵܐ ܕܪܘܼܚܵܐ.", ":ܗܵܐ ܣܲܡܡܵܢܹ̈ܐ ܕܲܟܼܬܵܒܹ̈ܐ", "ܬܵܘ ܢܸܬܩܪܲܒܼ ܨܐܕܲܝܗܘܿܢ.", ":ܘܲܒܼܕܸܡ̈ܥܹܐ ܕܲܬܘܿܬ ܢܲܦܫܵܐ", "ܢܲܐܣܹܐ ܟܸܐܒܹ̈ܐ ܕܡܲܚ̈ܘܵܬܲܢ.", ":ܗܵܐ ܫܠܝܼܚܹ̈ܐ ܐܵܣܘ̈ܬܼܵܐ", "ܕܥܲܨܒܘܼܗܝ ܠܟܹܐܒܼܵܐ ܕܐ̄ܢܵܫܘܼܬܲܢ.", ":ܢܚܵܘܹܐ ܠܗܘܿܢ ܟܸܐܒܹ̈ܐ ܕܢܲܦ̣ܫܲܢ", "ܕܲܢܥܲܕܪܘܿܢ ܠܲܟܼܪܝܼܗܘܿܢ.", ":ܗܵܐ ܝܲܡܵܐ ܕܲܪ̈ܲܚܡܹܐ ܡܵܪܲܢ", "ܢܸܩܪܘܼܒܼ ܘܢܸܫܐܲܠ ܥܘܼܕܪܵܢܵܐ.", ":ܕܢܝܼܫܵܐ ܕܡܹܐܬܼܝܼܬܹܗ ܗܵܢܵܘ", "ܕܚܲܛܝܹ̈ܐ ܢܸܦܢܘܿܢ ܨܹܐܕܵܘܗܝ.", ":ܒܡܵܢܵܐ ܢܪܥܝܼܗ̇ ܠܟܹܐܢܘܼܬܼܵܐ", "ܕܠܵܐ ܬܩܲܛܪܸܓܼ ܠܲܢ ܒܹܝܬܼ ܕܝܼܢܵܐ.", ":ܕܠܲܝܬ ܬܲܡ̇ܢ ܐܲܬܼܪܵܐ ܠܕܸܡ̈ܥܹܐ", "ܘܠܵܐ ܠܲܬܘܼܬܼܵܐ ܘܠܲܦܝܵܣܵܐ.", ":ܩܪܸܒܼ ܠܹܗ ܙܲܒܼܢܵܐ ܕܡܹܐܬܝܼܬܹܗ", "ܕܚܲܬܼܢܵܐ ܕܙܡܢ ܠܲܚܠܘܿܠܹܗ.", ":ܢܛܲܝܸܒܼ ܢܲܚܬܹ̈ܐ ܠܡܸܫܬܘܼܬܼܵܐ", "ܕܠܵܐ ܢܸܗܘܸܐ ܬܲܡ̇ܢ ܓܘܼܚܟܵܐ.", ":ܗܵܐ ܙܲܒܼܢܵܐ ܕܢܸܬܿܬܲܓܲܪ ܒܹܗ", "ܒܟܲܟܪܵܐ ܕܝܲܗ̣ܒ ܠܲܢ ܦܪܵܘܿܩܲܢ.", ":ܠܵܐ ܢܛܲܒܹܐ ܟܸܣܦܵܐ ܕܡܸܠܬܹܗ", "ܕܠܵܐ ܢܸܩܪܹܝܢ ܥܲܒ̈ܕܹܐ ܒܝܼ̈ܫܹܐ.", ":ܢܲܪܡܹܐ ܡܸܫܚܵܐ ܒܲܠܡܦܝܼܕܲܝ̈ܢ", "ܕܠܵܐ ܢܸܚܣܪܲ ܠܲܢ ܡܵܐ ܕܐܵܬܹܐ.", ":ܕܥܲܡ ܚܲܡܸܫ ܚܲܘ̈ܝܼܡܵܬܼܵܐ", "ܢܸܥܘܿܠ ܥܲܡܹܗ ܠܲܓܼܢܘܿܢܵܐ.", ":ܐܘ ܕܐܸܬܛܲܒܲܥ ܒܲܚܛܝܼܬܵܐ", "ܩܘܡ ܡ̣ܢ ܫܸܢܬܵܐ ܕܟܘܼܪܗܵܢܵܟ.", ":ܕܗܵܐ ܩܪܸܒܼ ܠܹܗ ܨܦܲܪܵܐ ܪܲܒܵܐ", "ܘܡܟܐܲܪ ܠܲܚܒܸܢܵܢܹ̈ܐ.", ":ܦܥ̈ܠܐ ܕܐܓܼܪܲܬܼ ܛܲܝܠܲܘܼܬܼܵܐ", "ܒܫܘܼܠܵܡ ܦܘܼܠܚܵܫܹܗ ܕܝܵܘܡܵܐ.", ":ܣܲܟܵܘ ܠܐܲܓܼܪܵܐ ܕܡܵܘܗܲܒܼܬܹܗ", "ܕܬܫܘܘܿܢ ܥܲܡܗܘܿܢ ܕܩܲܕܡܵܝܹ̈ܐ.", ":ܗܵܐ ܦܬܲܚ ܬܲܪܥܵܐ ܕܲܚܢܵܢܹܗ", "ܢܩܪܹܐ ܠܪ̈ܲܚܡܹܐ ܠܐܝܼܠܲܢ.", ":ܕܲܢܥܲܕܪܘܼܢܲܢ ܒܐܵܓܼܘܿܢܵܐ", "ܕܬܲܟܬܘܼܫܵܘ̈ܗܝ ܕܠܵܐ ܟܸܠܩܲܪܨܵܐ.", ":ܡܲܬܠܵܐ ܕܙܲܪܥܵܐ ܕܙܝܼܙܵܢܹ̈ܐ", "ܗܘ̤ ܢܓܕܢܝ ܕܐܸܡ̣ܪ ܩܘܼܫܬܼܵܐ.", ":ܕܚܲܙܹܝܬܼ ܕܲܫܘܲܚ ܝܘܠܦܵܢܵܐ", "ܕܙܲܪܥܵܐ ܕܡܸܠܬܹܗ ܕܢܟܝܼܠܵܐ.", ":ܘܟܲܕ ܒܵܥܹܐ ܗ̇ܘܹܝܬ ܕܐܹܩܲܛܪܸܓܼ", "ܠܡܲܪܝܼܪܘܼ̇ܬܼܵܐ ܕܙܝܼܙܵܢܵܘ̈ܗܝ.", ":ܓܫܸܢ ܠܹܗ ܟܹܐܒܼܵܐ ܕܵܓܘܼܝܹ̈ܐ", "ܛܵܒܼ ܡ̣ܢ ܥܵܘ̣ܠܵܐ ܕܒܲܪ̈ܝܹܐ.", ":ܒܪ̈ܝܹܐ ܣܕܲܩܘ ܡܲܪܥܝܼܬܵܐ", "ܘܲܢܦܲܩܘ ܘܲܗܘ̤ܵܘ ܢܘܼܟܼܪ̈ܝܹܐ.", ":ܘܓܵܘ̈ܝܹܐ ܛܥܵܘ ܒܵܬܲܪܲܗܘܿܢ", "ܘܣܲܒܼܪܝܼܢ ܕܲܠܓܼܵܘ ܐܝܼܬܲܝܗܘܿܢ.", ":ܫܲܒܼܘܼܗ̇ ܠܐܘܼܪܚܵܐ ܕܟܼܬܵܒܹ̈ܐ", "ܕܣܝܼܡܝܼܢ ܒܵܗ̇ ܡܠܝܼ̈ܠܹܐ ܕܫܲܝܢܵܐ.", ":ܘܲܢܦܲܩܘ ܦܵܗܹ̇ܝܢ ܒܫܲܒ̈ܝܼܐܹܐ", "ܕܲܡܠܹܝܢ ܩܸܢܛܵܐ ܕܓܲܝܵܣܹ̈ܐ.", ":ܒܠܲܥܘ ܘܐܸܬܼܒܲܣܒܲܣܘ ܓܘܼܫܲܝ̈ܗܘܿܢ", "ܘܠܵܐ ܐܲܪܓܸܫܘ ܟܲܕ ܡܬܡܚܝܢ.", ":ܕܢܟܝܼܠܵܐ ܐܲܛܥܝܼ ܐܸܢܘܿܢ", "ܒܫܸܕ̈ܠܹܐ ܝܼܥܢܹ̈ܐ ܕܫܘܼܓܼܵܫܵܘ̈ܗܝ.", ":ܛܢܵܢܵܐ ܕܗܵܠܹܝܢ ܐܲܥܝܪܵܢܝ", "ܕܚܲܫܵܐ ܕܟܹܐܒܲܝ̈ܢ ܬܵܢܹܐ ܐ̄ܢܵܐ.", ":ܕܲܟܼܒܲܪ ܗܘ̤ ܢܥܝܼܪ ܟܘܼܘܵܢܵܐ", "ܠܕܵܡܟܹ̈ܐ ܕܲܛܒܲܥܘ ܒܲܚܛܝܼܬܼܵܐ.", ":ܒܲܟܐܬܵܐ ܒܥܹܝܬ ܕܐܸܬܫܲܗܹܐ", "ܥܲܙܝܙܘܼܬܵܗ̇ ܕܐܸܫܵܬܲܢ.", ":ܕܟܹܐܒܵܐ ܕܥܲܬܸܩ ܒܲܥܝܵܕܵܐ", "ܒܣܲܡܵܐ ܕܥܲܙܝܙ ܢܸܬܐܲܣܹܐ.", ":ܡܫܝܼܚܵܐ ܕܚܲܕܸܬ ܬܘܼܩܵܢܲܟ", "ܠܵܐ ܬܲܗܡܹܐ ܡ̣ܢ ܒܵܥܘܿܬܲܢ.", ":ܒܪ̈ܲܚܡܹܐ ܩܪܲܝܬܲܢ ܝܵܪ̈ܘܿܬܲܝܟ", "ܠܵܐ ܬܸܡܢܹܝܢ ܥܲܡ ܢܘܼܟܪ̈ܵܝܹܐ."]}