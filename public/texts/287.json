{"title": "Nisibis 33", "subtitle": "Hymns on Nisibis", "syriacTitle": "ܦܰܢܩܺܝܬܳܐ ܕܡܰܕܪ̈ܳܫܶܐ ܕܰܢܨܺܝܒܺܝܢ ܕܣܺܝܡܺܝܢ ܠܛܽܘܒܳܢܳܐ ܡܳܪܝ̱ ܐܰܦܪܶܝܡ", "author": "Ephrem the Syrian", "text": ["ܓ ܒܰܪ ܩܳܠܶܗ", "ܟܽܘ̈ܒܶܐ ܘܙܺܝ̈ܙܳܢܶܐܘܗ̈ܶܛܛܶܐ ܕܚܰܢܦܽܘܬܳܐ", "ܕܰܪܘܺܝܘ ܒܢܽܘܩ̈ܳܝܶܐܕܢܶܫܒܰܬ ܒܗܽܘܢ ܛܽܘܥܝܰܝ", "ܘܰܫܘܰܚܘ̱ ܒܓܰܘ ܓܳܪܳܢܒܗܰܘ ܢܰܘܣܳܐ ܕܫܺܐܕ̈ܶܐ", "ܥܽܘܢܺܝܬܳܐ: ܒܳܟ ܢܶܬܰܐܘܽܘܢ ܝ̈ܰܠܕܰܝ", "ܘܶܐܢܗܼܽܘ ܕܳܐܕܳܡ ܐܰܘܥܺܝܟܽܘܒ̈ܶܐ ܕܒܰܟܝܳܢܳܐ", "ܕܰܥܒܼܰܪ ܒܚܺܐܪܽܘܬܶܗܬܚܽܘܡܳܐ ܕܦܽܘܩܕܳܢܳܐ", "ܒܨܶܒܝܳܢܗܽܘܢ ܟܽܘ̈ܒܶܐܐܺܝܥܰܘ ܒܓܰܘ ܚܳܪܳܢ", "ܐܰܟܳܪܳܐ ܢܚܼܶܬ ܠܰܐܪܥܳܐܡܶܛܽܠ ܒ̈ܢܰܝ ܐ̱ܢܳܫܳܐ", "ܕܰܗܘܰܘ ܠܗܽܘܢ ܟܽܘ̈ܒܶܐܕܢܶܗܘܽܘܢ ܠܗܽܘܢ ܚܶܛ̈ܶܐ", "ܟܽܘ̈ܒܶܐ ܓܕܰܠܘ̱ ܟܽܘܒ̈ܶܐܠܪܺܝܫܶܗ ܕܰܐܟܳܪܳܐ", "ܠܳܐ ܕܶܝܢ ܐܶܒܰܕ ܙܰܪܥܳܗ̇ܕܗܳܝ ܦܶܠܳܐܬܳܐ ܕܰܪܫܰܡܼܘ̱", "ܕܗܳܐ ܐܶܬܗܼܦܶܟܘ̱ ܟܽܘ̈ܒܶܐܠܘܰܪܕܳܐ ܘܫܽܘܫ̈ܰܢܶܐ", "ܟܠܺܝܠܳܐ ܠܦܰܠܳܚܳܐ ܕܣܰܝܒܰܪ ܟܠܺܝܠ ܟܽܘܒ̈ܶܐ", "ܘܰܠܗܰܘ ܐܰܟܳܪܳܐܕܰܠܐܺܝ ܒܓܰܘ ܚܳܪܳܢ", "ܒܟܽܘܒ̈ܶܐ ܕܢܶܗܘܽܘܢ ܚܶܛ̈ܶܐܢܶܗܘܽܘܢ ܒܛܰܝܒܽܘܬܳܟ", "ܒܳܪܽܘܬܳܐ ܘܰܐܣܳܐ ܦܰܩ̈ܚܶܐܟܠܺܝܠܳܐ ܠܰܐܬܠܺܝܛܳܟ", "ܕܳܡܶܐ ܗ̱ܘ ܥܶܠܳܢܳܟܠܳܟ ܡܳܪܝ̱ ܒܟܽܠ ܡܶܕܶܡ", "ܘܰܐܝܟܰܢ ܕܕܰܡܺܝ ܡܳܪܝ̱ܨܰܥܪܶܗ ܒܡܽܘܟܳܟܳܟ", "ܢܕܰܡܶܐ ܒܪܽܘܡܪܳܡܳܟܕܥܰܠ ܟܽܘܪܣܝܶܗ ܢܺܐܪܰܒ", "ܘܽܐܘܪܚܳܐ ܕܬܰܪܥܽܘܬܳܐܘܰܫܒܺܝܠ ܚ̈ܰܕܘܳܬܳܐ", "ܡܶܢ ܐܽܘܪܗܳܝ ܢܶܡܬܽܘܚܥܕܰܡܳܐ ܠܓܰܘ ܚܳܪܳܢ", "ܘܡܶܢ ܥܺܕ̱ܬܳܐ ܠܥܺܕ̱ܬܳܐܢܶܪܕܽܘܢ ܒܰܐܘܝܽܘܬܳܐ", "ܡܶܢ ܐܽܘܪܗܳܝ ܣܳܒܳܐܢܣܰܥܪܺܝܗ̇ ܠܗܳܝ ܚܳܪܳܢ", "ܒܺܪܬܳܐ ܕܪܰܒܺܝ ܗ̱ܘܳܐܘܒܰܪ ܐܰܘܗܺܝ ܢܶܣܥܽܘܪ", "ܠܶܐܡܶܗ ܘܬܽܘܒ ܢܰܦܢܶܐܨܶܝܕ ܡܟܺܝܪܬܶܗ ܚܳܪܳܢ", "ܡܰܠܳܝܗ̱ܝ ܒܛܰܝܒܽܘܬܳܟܠܦܶܚܬܳܐ ܕܰܥܒܼܰܕ ܒܺܝܼܫܳܐ", "ܦܣܳܩܳܐ ܦܣܰܩ ܪܰܒܳܐܕܢܶܦܣܽܘܩ ܬܪ̈ܶܝܢ ܓܰܒܺܝ̈ܢ", "ܒܦܶܚܬܶܗ ܫܕܺܝܘܗ̱ܝ ܘܰܥܒܶܕܐܽܘܪܚܳܐ ܠܥܶܠ ܡܶܢܶܗ", "ܘܢܰܘܕܶܐ ܠܛܰܝܒܽܘܬܳܟܕܰܢܩܰܠܬ ܘܫܰܦܝܽܘܬܶܗ", "ܠܽܐܘܪܚܳܐ ܩܕܳܡ ܟܶܢܫ̈ܶܐܕܳܐܬܫܳܢ ܠܥܰܕܥܺܐܕܳܐ", "ܕܰܪܕܰܘ ܕܠܺܝܠܳܐܺܝܬܢܰܘܕܽܘܢ ܫܦܺܝܥܳܐܺܝܬ", "ܘܢܰܘܕܽܘܢ ܚܠܳܦܰܝܗܽܘܢܝܰܥܩܽܘܒ ܘܺܐܝܣܚܳܩ ܘܰܐܒܪܳܡ", "ܕܶܐܢ ܠܣܳܓܕ̈ܰܝ ܥܶܓܠܳܐܥܰܕܰܪܘ̱ ܫܡܳܗ̈ܰܝܗܽܘܢ", "ܥܰܡܰܢ ܒܦܰܕܳܢܳܐܒܕܽܘܟܪܳܢܗܽܘܢ ܢܶܚܼܕܽܘܢ", "ܘܰܐܝܟܰܢ ܕܒܰܚܡܺܝܪܶܗܟܰܣܝܳܐ ܕܰܐܒܪܳܗܳܡ", "ܐܶܬܢܓܶܕܘ̱ ܠܓܰܘ ܐܰܬܪܰܢܟܽܠܗܽܘܢ ܐܰܒܳܗ̈ܳܬܳܐ", "ܗܳܟܰܢ ܒܕܰܫ̈ܠܺܝܚܶܐܚܡܺܝܪܗܽܘܢ ܢܓܰܕ ܘܰܐܝܬܺܝ", "ܫ̈ܠܺܝܚܶܐ ܒ̈ܢܰܝ ܓܰܒܶܗ", "ܒܓܰܪ̈ܡܰܘܗ̱ܝ ܕܝܽܘܚܰܢܳܢܕܡܶܢܗܽܘܢ ܒܓܰܘ ܐܰܬܪܰܢ", "ܢܒ̈ܺܝܶܐ ܐܶܬܰܘ ܠܰܐܪܥܰܢܒܓܽܘܪܝܳܐ ܘܒܰܫܡܽܘܢܳܐ", "ܘܰܒܚܳܒܗܽܘܢ ܚܰܒܺܝܒܐܶܬܰܘ ܣܳܗ̈ܕܶܐ ܣܥܰܪܽܘܢ"], "lines": ["ܓ ܒܰܪ ܩܳܠܶܗ", "ܟܽܘ̈ܒܶܐ ܘܙܺܝ̈ܙܳܢܶܐܘܗ̈ܶܛܛܶܐ ܕܚܰܢܦܽܘܬܳܐ", "ܕܰܪܘܺܝܘ ܒܢܽܘܩ̈ܳܝܶܐܕܢܶܫܒܰܬ ܒܗܽܘܢ ܛܽܘܥܝܰܝ", "ܘܰܫܘܰܚܘ̱ ܒܓܰܘ ܓܳܪܳܢܒܗܰܘ ܢܰܘܣܳܐ ܕܫܺܐܕ̈ܶܐ", "ܥܽܘܢܺܝܬܳܐ: ܒܳܟ ܢܶܬܰܐܘܽܘܢ ܝ̈ܰܠܕܰܝ", "ܘܶܐܢܗܼܽܘ ܕܳܐܕܳܡ ܐܰܘܥܺܝܟܽܘܒ̈ܶܐ ܕܒܰܟܝܳܢܳܐ", "ܕܰܥܒܼܰܪ ܒܚܺܐܪܽܘܬܶܗܬܚܽܘܡܳܐ ܕܦܽܘܩܕܳܢܳܐ", "ܒܨܶܒܝܳܢܗܽܘܢ ܟܽܘ̈ܒܶܐܐܺܝܥܰܘ ܒܓܰܘ ܚܳܪܳܢ", "ܐܰܟܳܪܳܐ ܢܚܼܶܬ ܠܰܐܪܥܳܐܡܶܛܽܠ ܒ̈ܢܰܝ ܐ̱ܢܳܫܳܐ", "ܕܰܗܘܰܘ ܠܗܽܘܢ ܟܽܘ̈ܒܶܐܕܢܶܗܘܽܘܢ ܠܗܽܘܢ ܚܶܛ̈ܶܐ", "ܟܽܘ̈ܒܶܐ ܓܕܰܠܘ̱ ܟܽܘܒ̈ܶܐܠܪܺܝܫܶܗ ܕܰܐܟܳܪܳܐ", "ܠܳܐ ܕܶܝܢ ܐܶܒܰܕ ܙܰܪܥܳܗ̇ܕܗܳܝ ܦܶܠܳܐܬܳܐ ܕܰܪܫܰܡܼܘ̱", "ܕܗܳܐ ܐܶܬܗܼܦܶܟܘ̱ ܟܽܘ̈ܒܶܐܠܘܰܪܕܳܐ ܘܫܽܘܫ̈ܰܢܶܐ", "ܟܠܺܝܠܳܐ ܠܦܰܠܳܚܳܐ ܕܣܰܝܒܰܪ ܟܠܺܝܠ ܟܽܘܒ̈ܶܐ", "ܘܰܠܗܰܘ ܐܰܟܳܪܳܐܕܰܠܐܺܝ ܒܓܰܘ ܚܳܪܳܢ", "ܒܟܽܘܒ̈ܶܐ ܕܢܶܗܘܽܘܢ ܚܶܛ̈ܶܐܢܶܗܘܽܘܢ ܒܛܰܝܒܽܘܬܳܟ", "ܒܳܪܽܘܬܳܐ ܘܰܐܣܳܐ ܦܰܩ̈ܚܶܐܟܠܺܝܠܳܐ ܠܰܐܬܠܺܝܛܳܟ", "ܕܳܡܶܐ ܗ̱ܘ ܥܶܠܳܢܳܟܠܳܟ ܡܳܪܝ̱ ܒܟܽܠ ܡܶܕܶܡ", "ܘܰܐܝܟܰܢ ܕܕܰܡܺܝ ܡܳܪܝ̱ܨܰܥܪܶܗ ܒܡܽܘܟܳܟܳܟ", "ܢܕܰܡܶܐ ܒܪܽܘܡܪܳܡܳܟܕܥܰܠ ܟܽܘܪܣܝܶܗ ܢܺܐܪܰܒ", "ܘܽܐܘܪܚܳܐ ܕܬܰܪܥܽܘܬܳܐܘܰܫܒܺܝܠ ܚ̈ܰܕܘܳܬܳܐ", "ܡܶܢ ܐܽܘܪܗܳܝ ܢܶܡܬܽܘܚܥܕܰܡܳܐ ܠܓܰܘ ܚܳܪܳܢ", "ܘܡܶܢ ܥܺܕ̱ܬܳܐ ܠܥܺܕ̱ܬܳܐܢܶܪܕܽܘܢ ܒܰܐܘܝܽܘܬܳܐ", "ܡܶܢ ܐܽܘܪܗܳܝ ܣܳܒܳܐܢܣܰܥܪܺܝܗ̇ ܠܗܳܝ ܚܳܪܳܢ", "ܒܺܪܬܳܐ ܕܪܰܒܺܝ ܗ̱ܘܳܐܘܒܰܪ ܐܰܘܗܺܝ ܢܶܣܥܽܘܪ", "ܠܶܐܡܶܗ ܘܬܽܘܒ ܢܰܦܢܶܐܨܶܝܕ ܡܟܺܝܪܬܶܗ ܚܳܪܳܢ", "ܡܰܠܳܝܗ̱ܝ ܒܛܰܝܒܽܘܬܳܟܠܦܶܚܬܳܐ ܕܰܥܒܼܰܕ ܒܺܝܼܫܳܐ", "ܦܣܳܩܳܐ ܦܣܰܩ ܪܰܒܳܐܕܢܶܦܣܽܘܩ ܬܪ̈ܶܝܢ ܓܰܒܺܝ̈ܢ", "ܒܦܶܚܬܶܗ ܫܕܺܝܘܗ̱ܝ ܘܰܥܒܶܕܐܽܘܪܚܳܐ ܠܥܶܠ ܡܶܢܶܗ", "ܘܢܰܘܕܶܐ ܠܛܰܝܒܽܘܬܳܟܕܰܢܩܰܠܬ ܘܫܰܦܝܽܘܬܶܗ", "ܠܽܐܘܪܚܳܐ ܩܕܳܡ ܟܶܢܫ̈ܶܐܕܳܐܬܫܳܢ ܠܥܰܕܥܺܐܕܳܐ", "ܕܰܪܕܰܘ ܕܠܺܝܠܳܐܺܝܬܢܰܘܕܽܘܢ ܫܦܺܝܥܳܐܺܝܬ", "ܘܢܰܘܕܽܘܢ ܚܠܳܦܰܝܗܽܘܢܝܰܥܩܽܘܒ ܘܺܐܝܣܚܳܩ ܘܰܐܒܪܳܡ", "ܕܶܐܢ ܠܣܳܓܕ̈ܰܝ ܥܶܓܠܳܐܥܰܕܰܪܘ̱ ܫܡܳܗ̈ܰܝܗܽܘܢ", "ܥܰܡܰܢ ܒܦܰܕܳܢܳܐܒܕܽܘܟܪܳܢܗܽܘܢ ܢܶܚܼܕܽܘܢ", "ܘܰܐܝܟܰܢ ܕܒܰܚܡܺܝܪܶܗܟܰܣܝܳܐ ܕܰܐܒܪܳܗܳܡ", "ܐܶܬܢܓܶܕܘ̱ ܠܓܰܘ ܐܰܬܪܰܢܟܽܠܗܽܘܢ ܐܰܒܳܗ̈ܳܬܳܐ", "ܗܳܟܰܢ ܒܕܰܫ̈ܠܺܝܚܶܐܚܡܺܝܪܗܽܘܢ ܢܓܰܕ ܘܰܐܝܬܺܝ", "ܫ̈ܠܺܝܚܶܐ ܒ̈ܢܰܝ ܓܰܒܶܗ", "ܒܓܰܪ̈ܡܰܘܗ̱ܝ ܕܝܽܘܚܰܢܳܢܕܡܶܢܗܽܘܢ ܒܓܰܘ ܐܰܬܪܰܢ", "ܢܒ̈ܺܝܶܐ ܐܶܬܰܘ ܠܰܐܪܥܰܢܒܓܽܘܪܝܳܐ ܘܒܰܫܡܽܘܢܳܐ", "ܘܰܒܚܳܒܗܽܘܢ ܚܰܒܺܝܒܐܶܬܰܘ ܣܳܗ̈ܕܶܐ ܣܥܰܪܽܘܢ"]}