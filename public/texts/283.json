{"title": "Nisibis 29", "subtitle": "Hymns on Nisibis", "syriacTitle": "ܦܰܢܩܺܝܬܳܐ ܕܡܰܕܪ̈ܳܫܶܐ ܕܰܢܨܺܝܒܺܝܢ ܕܣܺܝܡܺܝܢ ܠܛܽܘܒܳܢܳܐ ܡܳܪܝ̱ ܐܰܦܪܶܝܡ", "author": "Ephrem the Syrian", "text": ["ܗ ܒܰܪ ܩܳܠܶܗ", "ܠܽܐܘܪܶܫܠܶܡ ܡܳܪܰܢܒܕܶܡ̈ܥܶܐ ܡܶܒܟܳܐ ܗܘܺܝܬ", "ܐܶܡܳܐ ܕܙܳܩ̈ܽܘܦܶܐܕܰܒ̈ܢܶܝܗ̇ ܐܳܘܝܳܢ ܗ̱ܘܰܘ ܒܳܗ̇", "ܥܰܠ ܥܺܕܬܳܟ ܪܰܚܶܡܕܰܒܢܶܝ̈ܗ̇ ܦܠܺܝܓܺܝܢ ܒܳܗ̇", "ܥܺܘܢܺܝܬܳܐ: ܪܰܚܶܡ ܥܠܰܝ ܕܰܗܘܺܝܬ ܚܶܣܕܳܐ ܠܢܽܘܟܪܳܝܳܐ", "ܘܗܶܢܽܘܢ ܕܚܰܕ ܥܰܠ ܚܰܕܕܢܶܬܦܰܠܓܽܘܢ ܥܰܕܰܪ", "ܐܳܘܝܳܢ ܗ̱ܘܰܘ ܒܚܰܕ ܪܶܥܝܳܢܘܰܒ̈ܢܰܝ ܕܘ̇ܳܠܶܐ ܗܘܳܐ", "ܕܢܶܫܠܡܽܘܢ ܠܚܰܕ ܚܽܘܒܳܐܦܰܠܓܽܘܗ̱ܝ ܠܚܰܕ ܩܽܘܫܬܳܐ", "ܐܶܬܰܐܘܺܝܘ ܚ̈ܘܰܘܳܬܳܐܒܳܠܥܰܝ̈ ܠܰܐܚ̈ܰܝܗܽܘܢ", "ܘܰܪܚܶܡܘ̱ ܠܚܰܒܪ̈ܰܝܗܽܘܢܘܶܐܡܪ̈ܰܝ ܠܰܐܚ̈ܰܝܗܽܘܢ", "ܕܺܐܒ̈ܶܐ ܗ̱ܘܰܘ ܘܰܣܥܰܘܥܰܠ ܪܳܥܝܳܐ ܕܓܰܘ", "ܠܽܐܘܪܶܫܠܶܡ ܐܶܡܰܪܬܕܰܬܟܰܢܫܺܝܗ̇ ܒܪܳܙܳܐ", "ܕܶܐܡܳܐ ܕܦܰܪ̈ܽܘܓܶܝܗ̇ܟܶܢܫܰܬ ܬܚܶܝܬ ܟ̈ܶܢܦܶܝܗ̇", "ܫܪܳܪܳܟ ܢܟܰܢܶܫ ܡܳܪܝ̱ܝ̈ܰܠܕܰܝ ܬܚܶܝܬ ܟ̈ܶܢܦܰܝ", "ܒܰܝܰܐܬ ܠܰܫܡܽܘܐܶܝܠܟܰܕ ܐܰܣܠܝܽܘܗ̱ܝ ܣܰܟ̈ܠܶܐ", "ܕܠܳܟ ܒܶܗ ܐܰܣܠܺܝ ܥܰܡܳܐܘܥܺܕܬܳܟ ܒܐ̱ܪܳܙܳܟ ܡܳܪܝ̱", "ܕܰܠܟܳܗܢܳܟ ܐܰܣܠܺܝܘܠܺܝ ܒܶܗ ܣܢܰܘ ܝ̈ܰܠܕܰܝ", "ܘܡܶܛܽܠ ܕܝܳܕܰܥ ܗܘܰܝܬܕܙܰܒܢܰܐ ܗ̱ܘ ܕܨܽܘܚܺܝܬܳܐ", "ܠܳܐ ܝܰܗܒܬ ܠܺܝ ܛܶܠܰܝܪܳܥܝܳܐ ܕܰܙܩܺܝܠ ܘܰܦܐܶܐ", "ܕܰܢܩܶܦ ܗܳܝ ܨܽܘܚܺܝܬܳܐܒܰܥܓܰܠ ܠܛܰܠܝܽܘܬܳܐ", "ܒܣܳܒܳܐ ܡܨܰܚܶܝܢ ܠܺܝܒܢܰܟܦܳܐ ܡܦܰܪܣܺܝܢ ܠܺܝ", "ܕܳܐܦ ܠܳܐ ܟܝܳܢܳܐ ܡܳܪܝ̱ܝܰܗ̱ܒ ܕܬܶܬܩܰܪܰܒ", "ܡܶܠܬܳܐ ܕܨܽܘܚܺܝܬܳܐܒܰܥܓܰܠ ܠܣܰܝܒܽܘܬܳܐ", "ܠܳܐ ܨܺܝܡ ܠܗܽܘܢ ܥܰܡܶܗܠܳܐ ܫܗܺܝܪ ܠܗܽܘܢ ܥܰܡܶܗ", "ܕܣܳܒܳܐ ܕܠܰܥܼܠܰܝܡ̈ܶܐܡܳܠܐܳܐ ܒܥܺܝܪܽܘܬܶܗ", "ܒܳܥܽܘܬܝ̱ ܕܢܺܐܬܽܘܢ ܡܳܪܝ̱ܥܰܡܶܗ ܠܦܽܘܚܳܡܳܐ", "ܡܶܣܟܺܝܢ ܘܥܰܬܺܝܪܺܝܢܡܫܰܝܰܢ ܘܚܳܪ̈ܝܳܝܺܢ", "ܒܰܣܺܝܡ ܘܥܰܙܺܝܙܺܝܢܡܰܟܺܝܟ ܘܛܳܠܽܘܡܺܝܢ", "ܕܰܐܟܒܰܪ ܒܡܽܘܟܳܟܶܗܐܶܣܬܪܰܚܘ̱ ܘܶܐܫܬܰܥܠܺܝܘ", "ܒܓܰܒܪܳܐ ܕܰܡܠܶܐ ܪ̈ܰܚܡܶܐܗܘܰܘ ܡܳܪܝ̱ ܕܠܳܐ ܪ̈ܰܚܡܶܐ", "ܕܰܨܥܰܪܘ̱ ܠܰܐܒܽܘܗܽܘܢܘܰܠܐܶܡܗܽܘܢ ܦܰܪܣܺܝܘ", "ܥܰܒܕܽܘܢܝ̱ ܒܗܰܘ ܣܳܒܳܐܣܳܒܬܳܐ ܡܰܨܚܰܝܬܳܐ", "ܘܡܰܢܽܘ ܕܠܳܐ ܢܶܒܟܳܐܕܰܠܐܰܝܟܳܐ ܡܛܳܬ ܚܰܪܬܝ̱", "ܕܶܐܬܝܰܩܪܰܬ ܛܰܠܝܽܘܬܝ̱ܘܶܐܨܛܰܥܪܰܬ ܣܰܝܒܺܘܬܝ̱", "ܒ̈ܢܰܝ ܐܶܙܠ̱ܽܘܢܝ̱ ܘܰܗ̇ܘܺܝܬܚܶܣܕܳܐ ܠܙܳܩ̈ܽܘܦܶܐ", "ܬܰܩ̈ܢܰܝ ܥܢܰܕܘ̱ ܘܰܦܪܰܫܘ̱ܘܫܰܒܩܽܘܢܝ̱ ܠܡܽܘܝܳܩܳܐ", "ܕܚ̈ܰܢܦܶܐ ܒܥܶܠܰܬܗܽܘܢܚܳܓܘ̱ ܡܶܢ ܩܕܳܡ ܐܰܦܰܝ̈", "ܟܽܠ ܐ̱ܢܳܫ ܒܨܶܒܥܶܗ ܗܽܘܝܰܘܡܳܢ ܡܚܰܘܶܐ ܠܺܝ", "ܗܳܐ ܐܶܬܕܒܰܪܘ̱ ܛܰܪ̈ܩܰܝܓܡܺܝܪ̈ܰܝ ܘܢܰܨ̈ܺܝܚܝ̱", "ܕܥܰܒܕܽܘܢܝ̱ ܡܟܰܠܰܠܬܳܐܚܣܺܝܡܰܬ ܒܓܰܘ ܬܺܒܶܝܠ", "ܘܕܰܗܘܺܝܬ ܡܫܰܡܰܗܬܳܐܗܘܺܝܬ ܠܺܝ ܡܚܰܣܰܕܬܳܐ", "ܕܚܰܕ ܚܰܕ ܒܕܽܘܒܳܪ̈ܰܘܗ̱ܝܝܰܩܪܽܘܢܝ̱ ܒܢܰܨ̈ܺܚܢܶܐ", "ܚ̈ܰܢܦܶܐ ܘܢܽܘܟܪ̈ܳܝܶܐܝܰܩܪܽܘܢܝ̱ ܒܥܶܠܰܬܗܽܘܢ", "ܝܰܘܡܳܢ ܐܳܦ ܡܶܢ ܕܺܝܠܝ̱ܗܳܐ ܡܳܪܝ̱ ܒܣܺܝܪܳܐ ܐ̱ܢܳܐ", "ܐܰܝܟܳܐ ܡܛܰܘ ܢܰܟ̈ܦܰܝܢܰܨ̈ܚܰܝ ܒܨܰܘܡܰܝ̈ܗܽܘܢ", "ܐܰܡܺܝ̈ܢܶܐ ܠܛܳܒ̈ܳܬܳܐܚ̈ܦܺܝܛܰܝ ܒܣܽܘܥܪ̈ܳܢܶܐ", "ܠܰܝܬܰܘܗ̱ܝ ܠܗܰܘ ܛܰܥܡܳܐܕܠܰܝܬܶܝܗ̇ ܠܗܳܝ ܡܶܠܚܳܐ", "ܒܚܰܕ ܡܶܢܗܽܘܢ ܡܰܠܟܳܐܡܨܶܐ ܗܘܳܐ ܕܢܶܬܪܰܥܶܐ", "ܘܒܰܬܪ̈ܶܝܢ ܕܢܶܬܒܰܝܰܐܘܢܶܚܕܶܐ ܡܠܶܟ ܡ̈ܰܠܟܶܐ", "ܓܒܰܝܬ ܕܰܒܰܪܬ ܐܶܢܽܘܢܚܰܕ ܚܰܕ ܠܩܽܘܪܒܳܢܳܟ", "ܦܳܠܚ̈ܰܝ ܟܢܰܫܘ̱ ܦܺܐܪ̈ܰܝܓܡܺܝܪ̈ܶܐ ܘܒܰܣܺܝ̈ܡܶܐ", "ܗܘܳܐ ܛܰܥܡܗܽܘܢ ܩܽܘܫܬܳܐܘܚܰܠܝܽܘܬܗܽܘܢ ܚܽܘܒܳܐ", "ܝܰܘܡܳܢ ܦܟܼܰܗܘ̱ ܦܺܐܪ̈ܰܝܕܰܢܓܰܪ ܥܠܰܝ ܣܰܬܘܳܐ", "ܣܰܬܘܳܐ ܟܰܣܝܳܐ ܘܣܰܢܝܳܐܒܬܰܠܓ̈ܰܘܗ̱ܝ ܘܒܰܓܠܺܝܕ̈ܰܘܗ̱ܝ", "ܠܰܣܡܳܕܪܐ ܥܰܘܪܶܗܕܡܶܢܶܗ ܕܡܽܘܥܺܝܬܶܗ", "ܟܪܺܝܗ ܗܽܘ ܒܬܽܘܠܡܳܕܶܗܘܰܡܪܰܥ ܒܫܽܘܪܳܝܶܗ", "ܫܽܘܦܪܳܐ ܥܼܠܰܒ ܘܰܙܟܼܳܐܕܛܰܪ̈ܦܶܐ ܕܰܒܗܰܘ ܙܰܒܢܳܐ", "ܠܦܺܐܪ̈ܶܐ ܕܝܰܘܡܳܢܳܐܒܰܘܥܳܪܗܽܘܢ ܣܰܓܺܝ", "ܚܰܒܺܝܒ ܕܩܰܕܡܳܝ̈ܶܐܡܶܢ ܛܥܶܢܬܳܐ ܕܝܰܘܡܳܢ", "ܩܰܝ̈ܛܶܐ ܗ̱ܘܰܘ ܣܰܬ̈ܘܶܐܘܶܐܒܰܕܘ̱ ܠܛܽܘ̈ܟܣܶܐ", "ܘܰܬܡܰܗܘ̱ ܘܩܳܡܘ̱ ܦܺܐܪ̈ܶܐܘܡܶܕܪܽܘ ܠܛܰܥܡ̈ܰܝܗܽܘܢ", "ܕܰܫܡܶܢ ܒܫܶܠ ܡܰܓܺܝܓܕܰܒܟܰܪ ܒܟܽܘܠ ܦܰܟܺܝܗ", "ܦܺܐܪܳܐ ܠܩܺܝܫܳܝܳܐܐ̱ܚܪܳܝܳܐ ܐ̱ܚܝܳܢ ܣܰܬܘܳܐ", "ܪܺܝܚܶܗ ܘܛܰܥܡܶܗ ܒܶܗܥܳܠܶܒ ܘܙܳܟܶܐ ܠܶܗ", "ܠܗܳܢܳܐ ܦܺܐܪܳܐ ܕܝܰܘܡܳܢܕܰܒܫܼܶܠ ܒܓܰܘ ܩܰܝܛܳܐ", "ܡܠܺܝ ܡܰܥܨܪ̈ܳܬܝ̱ ܘܰܫܦܰܥܚܰܡܪܳܐ ܕܠܳܐ ܪܳܬܰܚ", "ܘܰܐܝܟ ܗܰܘ ܕܠܰܘ ܚܰܕܬܰܐ ܗ̱ܘܕܚܽܘܒܶܗ ܫܠܳܐ ܘܢܰܫܺܝܫ", "ܡܶܢܶܗ ܕܚܕܰܬܳܐ ܡܳܪܝ̱ܡܰܫܓܳܢܝ̱ ܘܥܰܬܺܝܩܳܐ", "ܚܰܡܪܳܐ ܕܚܰܕܬ ܪܳܬܰܚܘܰܐܝܢܳܐ ܕܰܥܬܶܩ ܡܰܬܺܝܢ", "ܚܰܡܪܶܗ ܕܗܳܢ ܕܳܪܳܐܡܰܫܓܳܢܝ̱ ܒܬܰܪ̈ܬܰܝܗܶܝܢ", "ܚܽܘܒܶܗ ܘܠܳܐ ܪܳܬܰܚܛܰܥܡܶܗ ܘܠܳܐ ܡܰܬܺܝܢ", "ܘܰܚܠܳܦ ܕܘܳܠܶܐ ܗ̱ܘܳܐܕܢܶܪܬܰܚ ܒܚܰܠܝܽܘܬܶܗ", "ܒܚܶܡܬܳܐ ܠܚܽܘܕ ܪܳܬܰܚܕܪܽܘܓܙܳܐ ܡܰܗܦܶܟ ܠܶܗ", "ܠܳܟ ܗ̱ܽܘ ܡܶܟܺܝܠ ܓܰܠܝܳܐܚܰܪܬܳܐ ܕܳܡܢܳܐ ܗܺܝ", "ܠܳܐ ܥܳܕܠܳܐ ܐ̱ܢܳܐ ܡܳܪܝ̱ܕܣܰܬܘܰܐ ܗ̱ܘ ܢܓܰܪ ܣܰܓܺܝ", "ܓܰܪܒܝܳܐ ܢܶܫܒܰܬ ܣܰܓܺܝܘܒܳܗ̇ ܬܰܝܡܢܳܐ ܩܪܳܬ", "ܘܗܺܝ ܓܰܪܒܝܳܐ ܕܨܰܚܘܳܐܥܰܝܡܳܐ ܥܠܰܝ ܥܶܒܕܰܬ", "ܘܰܐܝܟܰܢ ܕܬܰܠܡ̈ܺܝܕܶܐܐܰܥܺܝܪܽܘܟ ܒܓܰܘ ܝܰܡܳܐ", "ܘܩܳܡܬ ܗܘܰܝܬ ܘܰܒܩܳܠܳܟܦܣܰܩܬܶܗ ܠܥܰܠܥܳܠܳܐ", "ܫܡܼܰܥ ܡܳܪܝ̱ ܒܩܳܠ ܕܶܡ̈ܥܶܐܕܟܽܠܝܽܘܡ ܡܥܺܝܪ̈ܳܢ ܠܳܟ", "ܡܶܢ ܬܰܝܡܢܳܐ ܟܬܺܝܒ ܡܳܪܝ̱ܕܶܐܬܰܝܬ ܘܰܫܪܰܝܬܳܝܗ̱ܝ", "ܐ̱ܓܠܺܝܕܳܐ ܕܡܶܨܪ̈ܳܝܶܐܘܰܐܦܪܰܥ ܢܦܰܦ ܥܰܡܳܐ", "ܣܰܪܗܶܒ ܥܒܶܕ ܩܰܝܛܳܐܦܨܺܝܚܳܐ ܕܡܰܦܨܰܚ ܠܰܢ", "ܒܶܗ ܢܶܒܫܠܽܘܢ ܦܺܐܪ̈ܰܝܒܶܗ ܢܶܫܡܢܽܘܢ ܙܰܪ̈ܥܰܝ", "ܒܶܗ ܢܶܫܦܪܽܘܢ ܙܰܒ̈ܢܰܝܒܶܗ ܢܶܥܒܪܽܘܢ ܚ̈ܰܫܰܝ", "ܒܶܗ ܢܶܫܠܡܽܘܢ ܐܶܒ̈ܺܠܰܝܘܒܶܗ ܢܶܪܥܡܽܘܢ ܥܺܐܕ̈ܰܝ", "ܢܶܣܓܽܘܢ ܚܰܕ ܒܰܡܳܐܐܦܺܐܪ̈ܰܝ ܒܛܰܝܒܽܘܬܳܟ", "ܕܗܽܘ ܗܰܘ ܝܽܘܬܪܳܢܳܐܢܺܐܬܶܐ ܐܰܝܟ ܪܰܒܰܝܬܳܐ", "ܠܰܐܪܥܳܐ ܕܒܰܛܶܠܬܶܗܚܶܨܕܳܐ ܒܓܰܘ ܣܰܬܘܳܐ", "ܟܰܦܢܳܐ ܟܰܣܝܳܐ ܗܘܳܐ ܗ̱ܘܳܐܘܰܙܥܼܰܪ ܥܒܽܘܪ ܩܽܘܫܬܳܐ", "ܘܓܰܪܕܺܝ ܠܚܶܡ ܚܽܘܒܳܐܘܡܶܢ ܟܰܦܢܗܽܘܢ ܐ̱ܢܳܫܳܐ", "ܐܶܙܕܪܰܩܘ̱ ܠܟܽܠ ܦܶܢ̈ܝܳܢܘܶܐܫܬܕܺܝܘ ܠܟܽܠ ܓܰܒ̈ܺܝܢ", "ܠܰܐܝܢܳܐ ܕܨܳܒܶܐ ܡܳܪܝ̱ܐܰܘܨܪܳܟ ܡܠܶܐ ܣܶܒܥܳܐ", "ܕܶܐܢ ܐܰܘܨܪܶܗ ܕܝܰܘܣܶܦܦܰܪܢܶܣ ܠܟܰܦܢܽܘܬܳܐ", "ܡܬܰܪܣܰܐ ܗ̱ܘ ܚܰܕ ܒܰܡܳܐܐܐܰܘܨܪܳܟ ܠܗܰܝܡܳܢܽܘܬܝ̱", "ܗܰܒ ܠܰܢ ܘܰܐܣܓܳܐ ܠܰܢܣܰܒܥܶܗ ܕܝܽܘܠܦܳܢܳܟ", "ܨܰܘܡܳܐ ܚܰܕ ܒܰܬܠܳܬܺܝܢܢܺܐܬܶܐ ܚܽܘܒܳܐ ܒܶܫܬܺܝܢ", "ܫܪܳܪܳܟ ܠܚܽܘܕ ܒܰܡܳܐܐܢܺܐܬܶܐ ܒܟܽܠ ܛܳܒ̈ܳܢ", "ܐܰܢ̱ܬ ܗ̱ܽܘ ܐܶܡܰܪܬ ܕܶܐܦܪܽܘܥܫ̈ܢܰܝܳܐ ܕܶܐܟܰܠ ܩܰܡܨܳܐ", "ܙܳܚܠܳܐ ܘܨܰܪܨܽܘܪܳܐܠܺܝ ܡܳܪܝ̱ ܦܪܽܘܥ ܝܰܬܺܝܪ", "ܕܩܶܡܨܳܐ ܟܰܣܝܳܐ ܐܳܟܠܳܗ̇ܘܙܰܪܥܳܗ̇ ܠܗܰܝܡܳܢܽܘܬܝ̱", "ܐܰܪܥܳܐ ܕܕܳܪ̈ܽܘܫܶܐܚܰܩܠܳܐ ܕܰܡܗܰܠܰܝܗܽܘܢ", "ܫܒܳܬ ܒܪܽܘܚ ܛܽܘܥܝܰܝܘܰܗܘܼܳܐ ܟܰܦܢܳܐ ܠܢܰܦܫܳܐ", "ܐܰܝܕܳܐ ܕܠܳܐ ܐܰܣܢܶܬܩܽܘܫܬܳܐ ܒܰܪ ܥܰܝܢܳܗ̇", "ܐܟܪܝ ܟܪܽܘܒ ܠܰܐܪ̈ܥܳܬܝ̱ܘܬܼܢܝ ܘܰܬܠܳܬ ܡܳܪܝ̱", "ܐܳܦ ܓܶܝܪ ܬܠܺܝܬܳܝܳܐܺܝܬܐܰܥܡܕܰܬ ܘܰܐܚܺܝܬܳܗ̇", "ܠܰܐܪܥܳܐ ܕܢܰܦܫ̈ܳܬܰܢܘܥܺܕ̱ܬܳܐ ܕܪ̈ܽܘܚܳܬܰܢ", "ܘܰܬܢܰܘ ܘܳܐܦ ܬܠܳܬܰܘܫ̈ܠܺܝܚܶܐ ܘܰܙܪܰܥܼܘ̱ ܘܰܚܨܰܕܘ̱", "ܘܡܶܢܳܗ̇ ܕܗܳܝ ܟܬܳܐܐܶܬܝܰܒܠܰܬ ܘܶܐܬܳܬ", "ܘܥܶܬܪܰܬ ܡܶܠܰܬ ܐܰܪܥܳܐܒܽܐܘܨܳܪܳܐ ܕܝܽܘܠܦܳܢܳܐ", "ܘܰܐܝܟܰܢ ܕܳܐܦ ܫܶܪܫܳܗ̇ܝܳܒܶܠ ܡܼܛܳܐ ܨܶܐܕܰܝܢ", "ܗܳܟܰܢ ܡܝܰܒܶܠ ܬܽܘܒܥܕܰܡܳܐ ܠܡܶܐܬܺܝܬܳܟ", "ܕܡ̈ܰܠܟܶܐ ܒܣܰܝ̈ܦܰܝܗܽܘܢܠܳܐ ܐܶܬܡܨܺܝܘ ܦܰܣܩܽܘܗ̇", "ܟܡܳܐ ܡܳܪܝ̱ ܕܶܐܬܶܠ ܠܳܟܣܰܓܺܝ ܙܥܽܘܪ̈ܳܢ ܠܳܟ", "ܘܰܟܡܳܐ ܕܬܶܬܶܠ ܠܺܝܬܽܘܒ ܫܳܐܠܳܐ ܝܰܥܢܽܘܬܝ̱", "ܠܕܺܝܠܰܢ ܟܦܼܶܢ ܚܽܘܒܳܟܠܕܺܝܠܳܟ ܨܗܶܐ ܣܽܘܢܩܳܢܝ̱", "ܬܰܪܥܺܝܬܝ̱ ܬܗܶܐ ܐܰܪܥܳܟܟܪܽܘܒܶܝܗ̇ ܒܫܶܡ ܐܰܒܽܘܟ", "ܘܬܶܢܝܳܗ̇ ܒܫܶܡ ܝܰܠܕܳܟܬܠܳܬ ܒܪܽܘܚ ܩܽܘܕܫܳܟ", "ܘܰܟܦܳܐ ܕܬܶܫܒܽܘܚܬܳܐܬܶܣܰܩ ܠܫܳܠܽܘܚܳܟ", "ܕܰܦܢܺܝܬܳܐ ܠܺܝ ܝ̈ܰܠܕܰܝܘܰܐܩܦܰܬ ܠܺܝ ܪ̈ܚܽܘܡܰܝ", "ܕܶܐܢ ܡܳܪܝ̱ ܦܳܪܰܚܬܳܐܚܳܕܝܳܐ ܒܦܰܪ̈ܽܘܓܶܝܗ̇", "ܡܶܢ ܕܠܳܐ ܬܶܚܕܶܐܒܨܰܘܬܳܐ ܕܚܰܒܺܝ̈ܒܶܝܗ̇", "ܢܶܫܬܰܘܕܥܽܘܢ ܩܳܠܳܐܕܶܐܡܗܽܘܢ ܒܛܰܝܒܽܘܬܳܟ", "ܘܢܶܣܬܰܪܗܒܽܘܢ ܨܶܐܕܰܝܢܬܽܘܒܽܘܢ ܘܢܶܦܢܽܘܢ ܠܺܝ", "ܘܶܐ̱ܢܳܐ ܘܗܳܢܽܘܢ ܡܳܪܝ̱ܢܰܘܕܶܐ ܒܚܰܕ ܩܽܘܫܬܳܐ"], "lines": ["ܗ ܒܰܪ ܩܳܠܶܗ", "ܠܽܐܘܪܶܫܠܶܡ ܡܳܪܰܢܒܕܶܡ̈ܥܶܐ ܡܶܒܟܳܐ ܗܘܺܝܬ", "ܐܶܡܳܐ ܕܙܳܩ̈ܽܘܦܶܐܕܰܒ̈ܢܶܝܗ̇ ܐܳܘܝܳܢ ܗ̱ܘܰܘ ܒܳܗ̇", "ܥܰܠ ܥܺܕܬܳܟ ܪܰܚܶܡܕܰܒܢܶܝ̈ܗ̇ ܦܠܺܝܓܺܝܢ ܒܳܗ̇", "ܥܺܘܢܺܝܬܳܐ: ܪܰܚܶܡ ܥܠܰܝ ܕܰܗܘܺܝܬ ܚܶܣܕܳܐ ܠܢܽܘܟܪܳܝܳܐ", "ܘܗܶܢܽܘܢ ܕܚܰܕ ܥܰܠ ܚܰܕܕܢܶܬܦܰܠܓܽܘܢ ܥܰܕܰܪ", "ܐܳܘܝܳܢ ܗ̱ܘܰܘ ܒܚܰܕ ܪܶܥܝܳܢܘܰܒ̈ܢܰܝ ܕܘ̇ܳܠܶܐ ܗܘܳܐ", "ܕܢܶܫܠܡܽܘܢ ܠܚܰܕ ܚܽܘܒܳܐܦܰܠܓܽܘܗ̱ܝ ܠܚܰܕ ܩܽܘܫܬܳܐ", "ܐܶܬܰܐܘܺܝܘ ܚ̈ܘܰܘܳܬܳܐܒܳܠܥܰܝ̈ ܠܰܐܚ̈ܰܝܗܽܘܢ", "ܘܰܪܚܶܡܘ̱ ܠܚܰܒܪ̈ܰܝܗܽܘܢܘܶܐܡܪ̈ܰܝ ܠܰܐܚ̈ܰܝܗܽܘܢ", "ܕܺܐܒ̈ܶܐ ܗ̱ܘܰܘ ܘܰܣܥܰܘܥܰܠ ܪܳܥܝܳܐ ܕܓܰܘ", "ܠܽܐܘܪܶܫܠܶܡ ܐܶܡܰܪܬܕܰܬܟܰܢܫܺܝܗ̇ ܒܪܳܙܳܐ", "ܕܶܐܡܳܐ ܕܦܰܪ̈ܽܘܓܶܝܗ̇ܟܶܢܫܰܬ ܬܚܶܝܬ ܟ̈ܶܢܦܶܝܗ̇", "ܫܪܳܪܳܟ ܢܟܰܢܶܫ ܡܳܪܝ̱ܝ̈ܰܠܕܰܝ ܬܚܶܝܬ ܟ̈ܶܢܦܰܝ", "ܒܰܝܰܐܬ ܠܰܫܡܽܘܐܶܝܠܟܰܕ ܐܰܣܠܝܽܘܗ̱ܝ ܣܰܟ̈ܠܶܐ", "ܕܠܳܟ ܒܶܗ ܐܰܣܠܺܝ ܥܰܡܳܐܘܥܺܕܬܳܟ ܒܐ̱ܪܳܙܳܟ ܡܳܪܝ̱", "ܕܰܠܟܳܗܢܳܟ ܐܰܣܠܺܝܘܠܺܝ ܒܶܗ ܣܢܰܘ ܝ̈ܰܠܕܰܝ", "ܘܡܶܛܽܠ ܕܝܳܕܰܥ ܗܘܰܝܬܕܙܰܒܢܰܐ ܗ̱ܘ ܕܨܽܘܚܺܝܬܳܐ", "ܠܳܐ ܝܰܗܒܬ ܠܺܝ ܛܶܠܰܝܪܳܥܝܳܐ ܕܰܙܩܺܝܠ ܘܰܦܐܶܐ", "ܕܰܢܩܶܦ ܗܳܝ ܨܽܘܚܺܝܬܳܐܒܰܥܓܰܠ ܠܛܰܠܝܽܘܬܳܐ", "ܒܣܳܒܳܐ ܡܨܰܚܶܝܢ ܠܺܝܒܢܰܟܦܳܐ ܡܦܰܪܣܺܝܢ ܠܺܝ", "ܕܳܐܦ ܠܳܐ ܟܝܳܢܳܐ ܡܳܪܝ̱ܝܰܗ̱ܒ ܕܬܶܬܩܰܪܰܒ", "ܡܶܠܬܳܐ ܕܨܽܘܚܺܝܬܳܐܒܰܥܓܰܠ ܠܣܰܝܒܽܘܬܳܐ", "ܠܳܐ ܨܺܝܡ ܠܗܽܘܢ ܥܰܡܶܗܠܳܐ ܫܗܺܝܪ ܠܗܽܘܢ ܥܰܡܶܗ", "ܕܣܳܒܳܐ ܕܠܰܥܼܠܰܝܡ̈ܶܐܡܳܠܐܳܐ ܒܥܺܝܪܽܘܬܶܗ", "ܒܳܥܽܘܬܝ̱ ܕܢܺܐܬܽܘܢ ܡܳܪܝ̱ܥܰܡܶܗ ܠܦܽܘܚܳܡܳܐ", "ܡܶܣܟܺܝܢ ܘܥܰܬܺܝܪܺܝܢܡܫܰܝܰܢ ܘܚܳܪ̈ܝܳܝܺܢ", "ܒܰܣܺܝܡ ܘܥܰܙܺܝܙܺܝܢܡܰܟܺܝܟ ܘܛܳܠܽܘܡܺܝܢ", "ܕܰܐܟܒܰܪ ܒܡܽܘܟܳܟܶܗܐܶܣܬܪܰܚܘ̱ ܘܶܐܫܬܰܥܠܺܝܘ", "ܒܓܰܒܪܳܐ ܕܰܡܠܶܐ ܪ̈ܰܚܡܶܐܗܘܰܘ ܡܳܪܝ̱ ܕܠܳܐ ܪ̈ܰܚܡܶܐ", "ܕܰܨܥܰܪܘ̱ ܠܰܐܒܽܘܗܽܘܢܘܰܠܐܶܡܗܽܘܢ ܦܰܪܣܺܝܘ", "ܥܰܒܕܽܘܢܝ̱ ܒܗܰܘ ܣܳܒܳܐܣܳܒܬܳܐ ܡܰܨܚܰܝܬܳܐ", "ܘܡܰܢܽܘ ܕܠܳܐ ܢܶܒܟܳܐܕܰܠܐܰܝܟܳܐ ܡܛܳܬ ܚܰܪܬܝ̱", "ܕܶܐܬܝܰܩܪܰܬ ܛܰܠܝܽܘܬܝ̱ܘܶܐܨܛܰܥܪܰܬ ܣܰܝܒܺܘܬܝ̱", "ܒ̈ܢܰܝ ܐܶܙܠ̱ܽܘܢܝ̱ ܘܰܗ̇ܘܺܝܬܚܶܣܕܳܐ ܠܙܳܩ̈ܽܘܦܶܐ", "ܬܰܩ̈ܢܰܝ ܥܢܰܕܘ̱ ܘܰܦܪܰܫܘ̱ܘܫܰܒܩܽܘܢܝ̱ ܠܡܽܘܝܳܩܳܐ", "ܕܚ̈ܰܢܦܶܐ ܒܥܶܠܰܬܗܽܘܢܚܳܓܘ̱ ܡܶܢ ܩܕܳܡ ܐܰܦܰܝ̈", "ܟܽܠ ܐ̱ܢܳܫ ܒܨܶܒܥܶܗ ܗܽܘܝܰܘܡܳܢ ܡܚܰܘܶܐ ܠܺܝ", "ܗܳܐ ܐܶܬܕܒܰܪܘ̱ ܛܰܪ̈ܩܰܝܓܡܺܝܪ̈ܰܝ ܘܢܰܨ̈ܺܝܚܝ̱", "ܕܥܰܒܕܽܘܢܝ̱ ܡܟܰܠܰܠܬܳܐܚܣܺܝܡܰܬ ܒܓܰܘ ܬܺܒܶܝܠ", "ܘܕܰܗܘܺܝܬ ܡܫܰܡܰܗܬܳܐܗܘܺܝܬ ܠܺܝ ܡܚܰܣܰܕܬܳܐ", "ܕܚܰܕ ܚܰܕ ܒܕܽܘܒܳܪ̈ܰܘܗ̱ܝܝܰܩܪܽܘܢܝ̱ ܒܢܰܨ̈ܺܚܢܶܐ", "ܚ̈ܰܢܦܶܐ ܘܢܽܘܟܪ̈ܳܝܶܐܝܰܩܪܽܘܢܝ̱ ܒܥܶܠܰܬܗܽܘܢ", "ܝܰܘܡܳܢ ܐܳܦ ܡܶܢ ܕܺܝܠܝ̱ܗܳܐ ܡܳܪܝ̱ ܒܣܺܝܪܳܐ ܐ̱ܢܳܐ", "ܐܰܝܟܳܐ ܡܛܰܘ ܢܰܟ̈ܦܰܝܢܰܨ̈ܚܰܝ ܒܨܰܘܡܰܝ̈ܗܽܘܢ", "ܐܰܡܺܝ̈ܢܶܐ ܠܛܳܒ̈ܳܬܳܐܚ̈ܦܺܝܛܰܝ ܒܣܽܘܥܪ̈ܳܢܶܐ", "ܠܰܝܬܰܘܗ̱ܝ ܠܗܰܘ ܛܰܥܡܳܐܕܠܰܝܬܶܝܗ̇ ܠܗܳܝ ܡܶܠܚܳܐ", "ܒܚܰܕ ܡܶܢܗܽܘܢ ܡܰܠܟܳܐܡܨܶܐ ܗܘܳܐ ܕܢܶܬܪܰܥܶܐ", "ܘܒܰܬܪ̈ܶܝܢ ܕܢܶܬܒܰܝܰܐܘܢܶܚܕܶܐ ܡܠܶܟ ܡ̈ܰܠܟܶܐ", "ܓܒܰܝܬ ܕܰܒܰܪܬ ܐܶܢܽܘܢܚܰܕ ܚܰܕ ܠܩܽܘܪܒܳܢܳܟ", "ܦܳܠܚ̈ܰܝ ܟܢܰܫܘ̱ ܦܺܐܪ̈ܰܝܓܡܺܝܪ̈ܶܐ ܘܒܰܣܺܝ̈ܡܶܐ", "ܗܘܳܐ ܛܰܥܡܗܽܘܢ ܩܽܘܫܬܳܐܘܚܰܠܝܽܘܬܗܽܘܢ ܚܽܘܒܳܐ", "ܝܰܘܡܳܢ ܦܟܼܰܗܘ̱ ܦܺܐܪ̈ܰܝܕܰܢܓܰܪ ܥܠܰܝ ܣܰܬܘܳܐ", "ܣܰܬܘܳܐ ܟܰܣܝܳܐ ܘܣܰܢܝܳܐܒܬܰܠܓ̈ܰܘܗ̱ܝ ܘܒܰܓܠܺܝܕ̈ܰܘܗ̱ܝ", "ܠܰܣܡܳܕܪܐ ܥܰܘܪܶܗܕܡܶܢܶܗ ܕܡܽܘܥܺܝܬܶܗ", "ܟܪܺܝܗ ܗܽܘ ܒܬܽܘܠܡܳܕܶܗܘܰܡܪܰܥ ܒܫܽܘܪܳܝܶܗ", "ܫܽܘܦܪܳܐ ܥܼܠܰܒ ܘܰܙܟܼܳܐܕܛܰܪ̈ܦܶܐ ܕܰܒܗܰܘ ܙܰܒܢܳܐ", "ܠܦܺܐܪ̈ܶܐ ܕܝܰܘܡܳܢܳܐܒܰܘܥܳܪܗܽܘܢ ܣܰܓܺܝ", "ܚܰܒܺܝܒ ܕܩܰܕܡܳܝ̈ܶܐܡܶܢ ܛܥܶܢܬܳܐ ܕܝܰܘܡܳܢ", "ܩܰܝ̈ܛܶܐ ܗ̱ܘܰܘ ܣܰܬ̈ܘܶܐܘܶܐܒܰܕܘ̱ ܠܛܽܘ̈ܟܣܶܐ", "ܘܰܬܡܰܗܘ̱ ܘܩܳܡܘ̱ ܦܺܐܪ̈ܶܐܘܡܶܕܪܽܘ ܠܛܰܥܡ̈ܰܝܗܽܘܢ", "ܕܰܫܡܶܢ ܒܫܶܠ ܡܰܓܺܝܓܕܰܒܟܰܪ ܒܟܽܘܠ ܦܰܟܺܝܗ", "ܦܺܐܪܳܐ ܠܩܺܝܫܳܝܳܐܐ̱ܚܪܳܝܳܐ ܐ̱ܚܝܳܢ ܣܰܬܘܳܐ", "ܪܺܝܚܶܗ ܘܛܰܥܡܶܗ ܒܶܗܥܳܠܶܒ ܘܙܳܟܶܐ ܠܶܗ", "ܠܗܳܢܳܐ ܦܺܐܪܳܐ ܕܝܰܘܡܳܢܕܰܒܫܼܶܠ ܒܓܰܘ ܩܰܝܛܳܐ", "ܡܠܺܝ ܡܰܥܨܪ̈ܳܬܝ̱ ܘܰܫܦܰܥܚܰܡܪܳܐ ܕܠܳܐ ܪܳܬܰܚ", "ܘܰܐܝܟ ܗܰܘ ܕܠܰܘ ܚܰܕܬܰܐ ܗ̱ܘܕܚܽܘܒܶܗ ܫܠܳܐ ܘܢܰܫܺܝܫ", "ܡܶܢܶܗ ܕܚܕܰܬܳܐ ܡܳܪܝ̱ܡܰܫܓܳܢܝ̱ ܘܥܰܬܺܝܩܳܐ", "ܚܰܡܪܳܐ ܕܚܰܕܬ ܪܳܬܰܚܘܰܐܝܢܳܐ ܕܰܥܬܶܩ ܡܰܬܺܝܢ", "ܚܰܡܪܶܗ ܕܗܳܢ ܕܳܪܳܐܡܰܫܓܳܢܝ̱ ܒܬܰܪ̈ܬܰܝܗܶܝܢ", "ܚܽܘܒܶܗ ܘܠܳܐ ܪܳܬܰܚܛܰܥܡܶܗ ܘܠܳܐ ܡܰܬܺܝܢ", "ܘܰܚܠܳܦ ܕܘܳܠܶܐ ܗ̱ܘܳܐܕܢܶܪܬܰܚ ܒܚܰܠܝܽܘܬܶܗ", "ܒܚܶܡܬܳܐ ܠܚܽܘܕ ܪܳܬܰܚܕܪܽܘܓܙܳܐ ܡܰܗܦܶܟ ܠܶܗ", "ܠܳܟ ܗ̱ܽܘ ܡܶܟܺܝܠ ܓܰܠܝܳܐܚܰܪܬܳܐ ܕܳܡܢܳܐ ܗܺܝ", "ܠܳܐ ܥܳܕܠܳܐ ܐ̱ܢܳܐ ܡܳܪܝ̱ܕܣܰܬܘܰܐ ܗ̱ܘ ܢܓܰܪ ܣܰܓܺܝ", "ܓܰܪܒܝܳܐ ܢܶܫܒܰܬ ܣܰܓܺܝܘܒܳܗ̇ ܬܰܝܡܢܳܐ ܩܪܳܬ", "ܘܗܺܝ ܓܰܪܒܝܳܐ ܕܨܰܚܘܳܐܥܰܝܡܳܐ ܥܠܰܝ ܥܶܒܕܰܬ", "ܘܰܐܝܟܰܢ ܕܬܰܠܡ̈ܺܝܕܶܐܐܰܥܺܝܪܽܘܟ ܒܓܰܘ ܝܰܡܳܐ", "ܘܩܳܡܬ ܗܘܰܝܬ ܘܰܒܩܳܠܳܟܦܣܰܩܬܶܗ ܠܥܰܠܥܳܠܳܐ", "ܫܡܼܰܥ ܡܳܪܝ̱ ܒܩܳܠ ܕܶܡ̈ܥܶܐܕܟܽܠܝܽܘܡ ܡܥܺܝܪ̈ܳܢ ܠܳܟ", "ܡܶܢ ܬܰܝܡܢܳܐ ܟܬܺܝܒ ܡܳܪܝ̱ܕܶܐܬܰܝܬ ܘܰܫܪܰܝܬܳܝܗ̱ܝ", "ܐ̱ܓܠܺܝܕܳܐ ܕܡܶܨܪ̈ܳܝܶܐܘܰܐܦܪܰܥ ܢܦܰܦ ܥܰܡܳܐ", "ܣܰܪܗܶܒ ܥܒܶܕ ܩܰܝܛܳܐܦܨܺܝܚܳܐ ܕܡܰܦܨܰܚ ܠܰܢ", "ܒܶܗ ܢܶܒܫܠܽܘܢ ܦܺܐܪ̈ܰܝܒܶܗ ܢܶܫܡܢܽܘܢ ܙܰܪ̈ܥܰܝ", "ܒܶܗ ܢܶܫܦܪܽܘܢ ܙܰܒ̈ܢܰܝܒܶܗ ܢܶܥܒܪܽܘܢ ܚ̈ܰܫܰܝ", "ܒܶܗ ܢܶܫܠܡܽܘܢ ܐܶܒ̈ܺܠܰܝܘܒܶܗ ܢܶܪܥܡܽܘܢ ܥܺܐܕ̈ܰܝ", "ܢܶܣܓܽܘܢ ܚܰܕ ܒܰܡܳܐܐܦܺܐܪ̈ܰܝ ܒܛܰܝܒܽܘܬܳܟ", "ܕܗܽܘ ܗܰܘ ܝܽܘܬܪܳܢܳܐܢܺܐܬܶܐ ܐܰܝܟ ܪܰܒܰܝܬܳܐ", "ܠܰܐܪܥܳܐ ܕܒܰܛܶܠܬܶܗܚܶܨܕܳܐ ܒܓܰܘ ܣܰܬܘܳܐ", "ܟܰܦܢܳܐ ܟܰܣܝܳܐ ܗܘܳܐ ܗ̱ܘܳܐܘܰܙܥܼܰܪ ܥܒܽܘܪ ܩܽܘܫܬܳܐ", "ܘܓܰܪܕܺܝ ܠܚܶܡ ܚܽܘܒܳܐܘܡܶܢ ܟܰܦܢܗܽܘܢ ܐ̱ܢܳܫܳܐ", "ܐܶܙܕܪܰܩܘ̱ ܠܟܽܠ ܦܶܢ̈ܝܳܢܘܶܐܫܬܕܺܝܘ ܠܟܽܠ ܓܰܒ̈ܺܝܢ", "ܠܰܐܝܢܳܐ ܕܨܳܒܶܐ ܡܳܪܝ̱ܐܰܘܨܪܳܟ ܡܠܶܐ ܣܶܒܥܳܐ", "ܕܶܐܢ ܐܰܘܨܪܶܗ ܕܝܰܘܣܶܦܦܰܪܢܶܣ ܠܟܰܦܢܽܘܬܳܐ", "ܡܬܰܪܣܰܐ ܗ̱ܘ ܚܰܕ ܒܰܡܳܐܐܐܰܘܨܪܳܟ ܠܗܰܝܡܳܢܽܘܬܝ̱", "ܗܰܒ ܠܰܢ ܘܰܐܣܓܳܐ ܠܰܢܣܰܒܥܶܗ ܕܝܽܘܠܦܳܢܳܟ", "ܨܰܘܡܳܐ ܚܰܕ ܒܰܬܠܳܬܺܝܢܢܺܐܬܶܐ ܚܽܘܒܳܐ ܒܶܫܬܺܝܢ", "ܫܪܳܪܳܟ ܠܚܽܘܕ ܒܰܡܳܐܐܢܺܐܬܶܐ ܒܟܽܠ ܛܳܒ̈ܳܢ", "ܐܰܢ̱ܬ ܗ̱ܽܘ ܐܶܡܰܪܬ ܕܶܐܦܪܽܘܥܫ̈ܢܰܝܳܐ ܕܶܐܟܰܠ ܩܰܡܨܳܐ", "ܙܳܚܠܳܐ ܘܨܰܪܨܽܘܪܳܐܠܺܝ ܡܳܪܝ̱ ܦܪܽܘܥ ܝܰܬܺܝܪ", "ܕܩܶܡܨܳܐ ܟܰܣܝܳܐ ܐܳܟܠܳܗ̇ܘܙܰܪܥܳܗ̇ ܠܗܰܝܡܳܢܽܘܬܝ̱", "ܐܰܪܥܳܐ ܕܕܳܪ̈ܽܘܫܶܐܚܰܩܠܳܐ ܕܰܡܗܰܠܰܝܗܽܘܢ", "ܫܒܳܬ ܒܪܽܘܚ ܛܽܘܥܝܰܝܘܰܗܘܼܳܐ ܟܰܦܢܳܐ ܠܢܰܦܫܳܐ", "ܐܰܝܕܳܐ ܕܠܳܐ ܐܰܣܢܶܬܩܽܘܫܬܳܐ ܒܰܪ ܥܰܝܢܳܗ̇", "ܐܟܪܝ ܟܪܽܘܒ ܠܰܐܪ̈ܥܳܬܝ̱ܘܬܼܢܝ ܘܰܬܠܳܬ ܡܳܪܝ̱", "ܐܳܦ ܓܶܝܪ ܬܠܺܝܬܳܝܳܐܺܝܬܐܰܥܡܕܰܬ ܘܰܐܚܺܝܬܳܗ̇", "ܠܰܐܪܥܳܐ ܕܢܰܦܫ̈ܳܬܰܢܘܥܺܕ̱ܬܳܐ ܕܪ̈ܽܘܚܳܬܰܢ", "ܘܰܬܢܰܘ ܘܳܐܦ ܬܠܳܬܰܘܫ̈ܠܺܝܚܶܐ ܘܰܙܪܰܥܼܘ̱ ܘܰܚܨܰܕܘ̱", "ܘܡܶܢܳܗ̇ ܕܗܳܝ ܟܬܳܐܐܶܬܝܰܒܠܰܬ ܘܶܐܬܳܬ", "ܘܥܶܬܪܰܬ ܡܶܠܰܬ ܐܰܪܥܳܐܒܽܐܘܨܳܪܳܐ ܕܝܽܘܠܦܳܢܳܐ", "ܘܰܐܝܟܰܢ ܕܳܐܦ ܫܶܪܫܳܗ̇ܝܳܒܶܠ ܡܼܛܳܐ ܨܶܐܕܰܝܢ", "ܗܳܟܰܢ ܡܝܰܒܶܠ ܬܽܘܒܥܕܰܡܳܐ ܠܡܶܐܬܺܝܬܳܟ", "ܕܡ̈ܰܠܟܶܐ ܒܣܰܝ̈ܦܰܝܗܽܘܢܠܳܐ ܐܶܬܡܨܺܝܘ ܦܰܣܩܽܘܗ̇", "ܟܡܳܐ ܡܳܪܝ̱ ܕܶܐܬܶܠ ܠܳܟܣܰܓܺܝ ܙܥܽܘܪ̈ܳܢ ܠܳܟ", "ܘܰܟܡܳܐ ܕܬܶܬܶܠ ܠܺܝܬܽܘܒ ܫܳܐܠܳܐ ܝܰܥܢܽܘܬܝ̱", "ܠܕܺܝܠܰܢ ܟܦܼܶܢ ܚܽܘܒܳܟܠܕܺܝܠܳܟ ܨܗܶܐ ܣܽܘܢܩܳܢܝ̱", "ܬܰܪܥܺܝܬܝ̱ ܬܗܶܐ ܐܰܪܥܳܟܟܪܽܘܒܶܝܗ̇ ܒܫܶܡ ܐܰܒܽܘܟ", "ܘܬܶܢܝܳܗ̇ ܒܫܶܡ ܝܰܠܕܳܟܬܠܳܬ ܒܪܽܘܚ ܩܽܘܕܫܳܟ", "ܘܰܟܦܳܐ ܕܬܶܫܒܽܘܚܬܳܐܬܶܣܰܩ ܠܫܳܠܽܘܚܳܟ", "ܕܰܦܢܺܝܬܳܐ ܠܺܝ ܝ̈ܰܠܕܰܝܘܰܐܩܦܰܬ ܠܺܝ ܪ̈ܚܽܘܡܰܝ", "ܕܶܐܢ ܡܳܪܝ̱ ܦܳܪܰܚܬܳܐܚܳܕܝܳܐ ܒܦܰܪ̈ܽܘܓܶܝܗ̇", "ܡܶܢ ܕܠܳܐ ܬܶܚܕܶܐܒܨܰܘܬܳܐ ܕܚܰܒܺܝ̈ܒܶܝܗ̇", "ܢܶܫܬܰܘܕܥܽܘܢ ܩܳܠܳܐܕܶܐܡܗܽܘܢ ܒܛܰܝܒܽܘܬܳܟ", "ܘܢܶܣܬܰܪܗܒܽܘܢ ܨܶܐܕܰܝܢܬܽܘܒܽܘܢ ܘܢܶܦܢܽܘܢ ܠܺܝ", "ܘܶܐ̱ܢܳܐ ܘܗܳܢܽܘܢ ܡܳܪܝ̱ܢܰܘܕܶܐ ܒܚܰܕ ܩܽܘܫܬܳܐ"]}