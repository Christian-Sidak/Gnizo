{"title": "Nisibis 2", "subtitle": "Hymns on Nisibis", "syriacTitle": "ܦܰܢܩܺܝܬܳܐ ܕܡܰܕܪ̈ܳܫܶܐ ܕܰܢܨܺܝܒܺܝܢ ܕܣܺܝܡܺܝܢ ܠܛܽܘܒܳܢܳܐ ܡܳܪܝ̱ ܐܰܦܪܶܝܡ", "author": "Ephrem the Syrian", "text": ["ܥܰܠ ܦܽܘܪܩܳܢܳܐ ܕܰܡܕܺܝܢ̱ܬܳܐ", "ܒܰܪ ܩܳܠܶܗ ܕܒ̇ܝܐܰܘ ܒܡܽܘܠܟܳܢܳܐ", "ܐܶܬܦܰܬܰܚܘ̱ ܒܗܳܢ ܝܰܘܡܳܐܦܽܘܡ̈ܶܐ ܠܡܰܘܕܳܝܽܘ", "ܦܶܬܚ̈ܶܐ ܕܬܽܘܪ̈ܥܳܬܳܐܠܦܽܘܡ̈ܶܐ ܕܰܒ̈ܢܰܝ ܦܬܰܚܘ̱", "ܐܰܘܕܺܝܘ ܠܚܰܢܳܢܳܐܕܦܰܪܩܳܗ̇ ܠܐ̱ܢܳܫܽܘܬܰܢ", "ܘܠܳܐ ܚܳܪ ܒܗܰܘ ܥܶܕܳܢܕܢܶܦܪܥܰܢ", "ܚܽܘܒ̈ܳܠܶܐ ܕܰܐܪܡܺܝܢ ܗ̱ܘܰܘ ܠܰܢܕܶܐܬܥܺܝܪܘ̱ ܕܢܶܫܒܽܘܢܳܢ", "ܛܰܥܡܽܘܗ̇ ܒܦܽܘܪܩܳܢܰܢܥܳܠܡ̈ܶܐ ܠܛܰܝܒܽܘܬܳܟ", "ܥܽܘܢܺܝܬܳܐ: ܡܶܢ ܟܽܠ ܕܦܽܘܡܳܐ ܠܶܗ ܫܽܘܒܚܳܐ ܠܛܰܝܒܽܘܬܳܟ", "ܦܰܪܩܰܢ ܕܠܳܐ ܫܽܘܪܳܐܘܰܐܠܶܦ ܕܫܽܘܪܰܢ ܗ̱ܽܘ", "ܦܰܪܩܰܢ ܕܠܳܐ ܡܰܠܟܳܐܘܰܐܘܕܰܥ ܕܡܰܠܟܰܢ ܗ̱ܽܘ", "ܦܰܪܩܰܢ ܒܟܽܠ ܡܶܢ ܟܽܠܘܚܰܘܺܝ ܕܗܽܘܝܽܘ ܟܽܠ", "ܦܰܪܩܰܢ ܒܛܰܝܒܽܘܬܶܗܘܬܽܘܒ ܓܠܳܐ", "ܕܡܰܓܳܢ ܚܳܢ ܘܰܐܚܺܝܡܶܢ ܟܽܠ ܕܡܶܫܬܰܒܗܰܪ", "ܫܰܩܠܶܗ ܠܫܽܘܒܗܳܪܳܐܘܝܰܗܒܶܗ ܠܛܰܝܒܽܘܬܶܗ", "ܪܰܥܡܳܐ ܕܟܽܠ ܦܽܘ̈ܡܺܝܢܙܥܽܘܪ ܗ̱ܽܘ ܠܬܰܘܕܺܝܬܳܟ", "ܕܰܒܫܳܥܬܳܐ ܕܛܰܦܛܶܦܢܽܘܗܪܰܢ ܘܗܳܐ ܕܢܶܕܥܰܟ", "ܒܰܕܟܽܠ ܦܫܽܝܩ ܗ̱ܽܘ ܠܳܟܡܶܢ ܫܶܠܝ ܢܒܰܗ ܘܰܐܙܠܶܓ", "ܡܰܢܽܘ ܚܼܙܳܐ ܬܰܪ̈ܬܶܝܢܬܶܕܡܪ̈ܳܢ", "ܕܥܰܡܶܗ ܕܰܦܣܰܩ ܣܰܒܪܳܐܬܟܶܒ ܗ̱ܘܳܐ ܘܰܣܓܼܺܝ ܣܰܒܪܳܐ", "ܫܳܥܬܳܐ ܕܝ̈ܰܠܠܳܬܳܐܗܶܦܟܰܬ ܠܰܣܒܰܪܬܳܐ", "ܝܰܘܡܰܐ ܗ̱ܘ ܕܥܰܕܥܺܕܳܐܕܒܶܗ ܗ̱ܽܘ ܬܰܠܝ̈ܳܢ ܥܺܐܕ̈ܶܐ", "ܕܶܐܠܽܘ ܫܒܳܢ ܪܽܘܓܙܳܐܗܳܐ ܒܼܰܛܶܠܘ̱ ܐܳܦ ܥܰܕܥܺܐܕ̈ܺܝܢ", "ܕܰܢܨܰܚ ܙܟܳܐ ܫܰܝܢܰܢ ܗܳܐ ܪܳܥܡܺܝܢ ܥܺܐܕ̈ܺܝܢ", "ܗܳܢܳܐ ܝܰܘܡܳܐ ܒܪܺܝܟܳܐܛܥܺܝܢ ܠܟܽܠ", "ܒܶܗ ܗܽܘ ܬܠܶܐ ܟܳܪܟܳܐܒܟܳܪܟܳܐ ܬܠܶܐ ܥܰܡܳܐ", "ܒܥܰܡܳܐ ܬܠܶܐ ܫܰܝܢܳܐܒܫܰܝܢܳܐ ܬܠܶܐ ܟܽܘܠܳܐ", "ܡܶܢܗܶܝܢ ܕܬܽܘܪ̈ܥܳܬܳܐܐܰܣܓܺܝܬ ܢܶܨܚ̈ܳܢܶܐ", "ܫܽܘܒܚܳܐ ܠܰܬܠܺܝܬܳܝܳܐܣܼܠܶܩ ܡܶܢ ܬܠܳܬ ܬܽܘܪ̈ܥܰܢ", "ܕܰܢܚܼܶܬ ܘܣܳܓ ܐܶܢܶܝ̈ܢܒܪ̈ܰܚܡܶܐ ܕܰܟܠܰܘ ܪܽܘܓܙܳܐ", "ܡܚܳܐ ܗ̱ܘܳܐ ܠܰܕܠܳܐ ܐܺܝܠܰܦܕܢܰܠܦܰܢ", "ܐܰܠܶܦ ܠܓܰܘ̈ܳܝܶܐܕܟܺܐܢܰܐ ܗ̱ܘ ܬܼܪܰܥ ܐܶܢܶܝܢ", "ܐܰܠܶܦ ܠܒܰܪ̈ܳܝܶܐܕܛܳܒܰܐ ܗ̱ܘ ܣܳܓ ܐܶܢܶܝܢ", "ܡܼܰܠܶܠܘ ܘܗܰܒܘ̱ ܫܽܘܒܚܳܐܦܪ̈ܺܝܩܰܝ ܒܗܳܢ ܝܰܘܡܳܐ", "ܣ̈ܳܒܶܐ ܘܓܰܕ̈ܽܘܕܶܐܥܠܰܝܡ̈ܶܐ ܘܰܥܠܰܝܡ̈ܳܬܳܐ", "ܫܰܒܪ̈ܶܐ ܘܬܰܡܺܝ̈ܡܶܐܘܥܺܕ̱ܬܳܐ ܐܶܡܳܐ ܕܟܳܪܟܳܐ", "ܣ̈ܒܶܐ ܓܶܝܪ ܡܶܢ ܫܶܒܝܳܐܐܶܬܚܰܣܰܟܘ̱", "ܥܠܰܝܡ̈ܶܐ ܡܶܢ ܫܽܘܢܕܳܐܘܥܽܘ̈ܠܶܐ ܡܶܢ ܫܽܘܩܦܳܐ", "ܢܶܫ̈ܶܐ ܡܶܢ ܦܽܘܪܣܝܳܐܘܥܺܕ̱ܬܳܐ ܡܶܢ ܒܽܘܙܚܳܐ", "ܐܶܬܳܐ ܠܰܢ ܒܩܰܫ̈ܝܳܬܳܐܕܚܶܠܢܰܢ ܡܠܶܐ ܥܰܝ̈ܢܶܐ", "ܘܶܐܬܳܐ ܒܢܺܝܚ̈ܳܬܳܐܫܦܰܪܢܰܢ ܡܠܶܐ ܫܳܥܳܐ", "ܐܰܗܡܺܝ ܘܦܳܫ ܩܰܠܺܝܠܛܥܰܝܢܰܢ ܕܠܳܐ ܣܳܟܳܐ", "ܐܰܝܟ ܚܰܝܽܘܬܳܐ ܕܫܶܢܶܐܕܝܳܠܦܳܐ", "ܒܫܶܕܠܳܐ ܘܕܽܘܚܳܠܳܐܘܶܐܢܗܽܘ ܕܰܐܗܡܺܝܘ ܡܶܢܳܗ̇", "ܡܶܪܕܰܬ ܛܥܳܬ ܘܰܗܘܳܬܣܳܪܽܘܚܬܳܐ ܒܫܰܝܢܳܐ", "ܦܰܪܥܰܢ ܘܠܳܐ ܕܚܶܠܢܰܢܦܰܪܩܰܢ ܘܠܳܐ ܒܗܶܬܢܰܢ", "ܚܰܨܰܢ ܣܓܺܝܘ ܢܶܕܪ̈ܶܐܪܰܦܺܝ ܣܓܺܝܘ ܚܰܘ̈ܒܶܐ", "ܕܰܐܠܨܰܢ ܗܘܳܬ ܬܶܢܘܰܝܕܰܐܪܘܰܚ ܗܼܘܳܬ ܛܽܘܥܝܰܝ", "ܐܶܬܪܡܺܝ ܟܰܕ ܝܳܕܰܥ ܠܰܢܕܢܰܫܪܰܢ", "ܒܪܰܡܫܳܐ ܐܰܩܺܝܡܢ ܚܢܰܢ ܠܶܗܒܨܰܦܪܳܐ ܗܦܰܟܢ ܚܢܰܢ ܒܶܗ", "ܩܛܺܝܪܳܐ ܥܒܼܰܪ ܡܶܢܰܢܫܪܳܪܳܐ ܥܼܒܰܪ ܡܶܢܰܢ", "ܪܰܒܨܰܢ ܒܬܽܘܪ̈ܥܳܬܳܐܕܢܶܦܪܽܘܥ ܠܚܰܘܒ̈ܳܬܰܢ", "ܬ̈ܶܠܳܠܶܐ ܙܩܼܰܦ ܕܰܒܗܽܘܢܢܡܰܟܶܟ ܠܫܽܘܒܗܳܪܰܢ", "ܝܰܡ̈ܡܶܐ ܬܼܪܰܥ ܕܰܒܗܽܘܢܢܫܺܝܓܶܗ ܠܦܽܘܠܦܳܠܰܢ", "ܚܰܒܫܰܢ ܕܢܶܬܟܰܢܰܫܒܗܰܝܟܠܶܗ", "ܚܰܒܫܰܢ ܕܥܶܟܢܰܢ ܠܰܢܦܬܼܰܚ ܠܰܢ ܦܗܰܝܢ ܚ̱ܢܰܢ ܠܰܢ", "ܠܥܰܡܪܳܐ ܕܡܶܝܢ ܚܢܰܢ ܠܰܢܕܣܳܠܶܩ ܒܟܽܘܠ ܓܰܘ̈ܳܢܺܝܢ", "ܢܶܕܰܥ ܕܛܽܘܒ̈ܳܢܶܐܒ̈ܢܰܝ ܢܺܝ̈ܢܘܶܐ ܟܰܕ ܬܳܒܘ̱", "ܠܳܐ ܗ̱ܘܳܐ ܒܬ̈ܶܠܠܶܐ ܬܳܒܘ̱ܘܳܐܦ ܠܳܐ ܒܝܰܕ ܝܰܡܡ̈ܶܐ", "ܠܳܐ ܗ̱ܘܳܐ ܒܬܽܘܪܥܳܬܳܐܐܳܦ ܠܳܐ ܒܩ̈ܶܫܬܳܬܳܐ", "ܠܳܐ ܗ̱ܘܳܐ ܡܶܢ ܩܳܠ ܝܰܬܪܳܐܕܚܶܠܘ̱ ܘܬܳܒܘ̱", "ܩܳܠܳܐ ܫܡܼܰܥܘ̱ ܫܺܝܛܳܐܐܰܨܺܝܡܘ̱ ܠܥܰܘ̈ܠܰܝܗܽܘܢ", "ܢܰܟܶܦܘ̱ ܥܠܰܝܡܰܝ̈ܗܽܘܢܡܰܟܶܟܘ̱ ܠܡ̈ܰܠܟܰܝܗܽܘܢ", "ܡܚܰܝܬܳܢ ܘܙܰܕܶܩܢܰܢܕܠܳܐ ܗ̱ܘܳܐ ܥܪܺܝܨܳܐܺܝܬ", "ܦܪܰܩܬܳܢ ܘܰܐܘܕܺܝܢ ܚܢܰܢܕܠܳܐ ܚܰܘܳܐ ܕܫܳܘܶܝܢ ܗܘܰܝܢ", "ܚܰܢܬܳܢ ܘܠܰܘ ܕܰܛܥܺܝܬܘܰܣܒܪܰܬ ܕܬܳܒܰܢ ܚܢܰܢ ܠܰܢ", "ܓܠܶܐ ܗܽܘ ܠܳܟ ܕܡܳܐ ܕܚܰܢܬܳܢܛܥܰܝܢ ܠܰܢ", "ܝܺܕܰܥܬ ܕܰܚܼܛܰܝܢܰܢܘܺܝܕܰܥܬ ܕܚܳܛ̇ܝܺܝܢ ܚܢܰܢ", "ܒܥܰܘܠܳܐ ܕܗܘܼܳܐ ܘܗܳܘܶܐܡܰܦܳܣ ܗܘܰܝܬ ܟܰܕ ܚܰܢܬܳܢ", "ܦܳܚ̇ܶܡ ܬܝܳܒܽܘܬܰܢܕܬܶܥܠܽܘܒ ܠܚܰܘܒ̈ܳܬܰܢ", "ܐܳܦ ܠܳܐ ܒܫܰܘܝܽܘܬܳܐܪܺܝܫ ܒܪܺܝܫ ܣܠܶܩ ܟܰܝܠܳܐ", "ܕܰܐܣܓܺܝ ܢܼܛܰܠ ܥܰܘܠܰܢܘܰܙܠܳܬ ܬܝܳܒܽܘܬܰܢ", "ܦܩܰܕ ܗ̱ܘܳܐ ܕܢܶܙܕܰܒܰܢܒܚܰܘܒܬܰܢ", "ܣܢܺܓܪܰܢ ܗ̱ܘܳܐ ܚܢܳܢܶܗ ܩܰܪܢܳܐ ܘܪܰܒܰܝܬܳܐ", "ܦܪܰܥܢ ܚܢܰܢ ܫܳܡܽܘܢܳܐܕܰܐܘܛܳܬ ܬܝܳܒܽܘܬܰܢ", "ܪܶܒܽܘ ܒܶܟܪ̈ܺܝܢ ܒܰܙܥܽܘܪܚܰܘܒܬܳܐ ܫܒܰܩ ܗ̱ܘܳܐ ܠܰܢ", "ܕܢܶܬܒܰܥ ܢܩܳܐ ܗ̱ܘܳܐ ܛܳܒ ܕܰܢܢܺܝܚ ܠܟܺܐܢܽܘܬܶܗ", "ܕܢܶܫܒܽܘܒ ܐܰܠܺܝܨ ܗ̱ܘܳܐ ܬܽܘܒ ܕܢܰܦܨܰܚ ܠܛܰܝܒܽܘܬܶܗ", "ܕܶܡܥ̈ܶܐ ܡܠܶܐ ܥܰܝ̈ܢܶܐ ܝܳܗܒܳܢ ܠܶܗ", "ܫܰܓܶܫ ܠܟܺܐܢܽܘܬܶܗ ܒܕܰܬܒܰܥ ܫܒܰܩ ܣܰܓܺܝ", "ܪܶܒܽܘ ܚ̈ܰܘܒܰܢ ܕܰܫܒܼܰܩܪܶܒܽܘ ܕܠܶܫ̈ܳܢܰܝܢ", "ܠܳܐ ܡܶܫܟܚܺܝܢ ܡܰܘܦܺܝܢܠܽܘܩܒܰܠ ܛܰܝܒܽܘܬܶܗ", "ܫܒܰܩ ܠܰܢ ܘܠܳܐ ܫܒܰܩܢܰܢܦܪܰܥܢܳܝܗ̱ܝ ܗܰܦܟܳܐܺܝܬ", "ܥܰܘܠܳܐ ܕܰܚܛܳܐ ܟܬܰܒܢܳܝܗ̱ܝܡܶܢܕܪܺܝܫ", "ܫܒܽܘܩ ܡܳܪܝ̱ ܓܳܥܶܝܢܰܢ ܚܢܰܢܬܒܰܥ ܡܳܪܝ̱ ܡܨܰܠܶܝܢ ܚܢܰܢ", "ܫܒܽܘܩ ܠܰܡ ܕܰܐܣܟܠܰܢ ܚܢܰܢܬܒܰܥ ܠܰܡ ܕܡܰܣܟܶܠ ܒܰܢ", "ܐܳܦ ܠܳܐ ܐܰܝܟ ܒܰܪ̈ܳܝܶܐܥܡܰܠܢ ܚܢܰܢ ܚܠܳܦ ܢܰܦܫܰܢ", "ܗܼܶܢܽܘܢ ܐܰܪܺܝܡܘ̱ ܬ̈ܶܠܠܶܐ ܚܢܰܢܕܶܝܢ ܐܳܦ ܠܳܐ ܩ̈ܳܠܶܐ", "ܗܶܢܽܘܢ ܫܪܰܘ ܫܽܘܪܳܐܚܢܰܢ ܕܶܝܢ ܐܳܦ ܠܳܐ ܩܶܛܪ̈ܶܐ", "ܕܠܺܝ̈ܠܶܐ ܕܰܒܓܰܘ ܠܶܒܰܢܫܪܰܝܢ ܗܘܰܝܢ", "ܛܠܼܶܡ ܗ̱ܘܳܐ ܠܟܰܫܺܝܪ̈ܶܐܡܶܛܽܠ ܚ̈ܒܰܢܳܢܶܐ", "ܥܰܡܠܳܐ ܛܠܼܶܡ ܕܰܠܒܰܪܟܰܕ ܗܼܽܘ ܛܠܺܝܡ ܡܶܢ ܓܰܘ", "ܐܰܪܦܺܝ ܠܡ̈ܰܠܳܠܶܐܘܰܡܚܳܐ ܠܫ̈ܰܬܺܝܩܶܐ", "ܫܽܘܪܳܐ ܡܶܬܢܰܓܰܕ ܗ̱ܘܳܐܘܥܰܡܳܐ ܡܶܬܚܰܟܰܡ ܗ̱ܘܳܐ", "ܚܳܣ ܠܶܗ ܥܰܠ ܚܶܫܽܘ̈ܫܶܐܡܚܳܐ ܗ̱ܘܳܐ ܠܰܕܠܳܐ ܚܳܐܶܫ", "ܚܠܳܦ ܓܶܝܪ ܢܰܦܫ̈ܳܬܳܐܕܪܶܓܫܰܢ", "ܠܟܺܐܦܳܐ ܕܠܳܐ ܪܶܓܫܬܳܐܡܚܳܐ ܗ̱ܘܳܐ ܕܠܰܢ ܢܶܪܕܶܐ", "ܒܚܽܘܒܶܗ ܫܒܰܩ ܓܽܘܫܡܰܢܘܰܪܗܶܛ ܡܚܳܐ ܫܽܘܪܰܢ", "ܡܼܰܢܽܘ ܚܼܙܳܐ ܕܰܗܘܳܬܬܽܘܪܰܥܬܳܐ ܐܰܝܟ ܡܰܚܙܺܝܬܳܐ", "ܚܳܪܘ̱ ܒܳܗ̇ ܬܪ̈ܶܝܢ ܓܰܒ̈ܺܝܢܫܰܡܫܰܬ ܠܒܰܪ ܘܰܠܓܰܘ", "ܚܙܰܘ ܒܳܗ̇ ܐܰܝܟ ܕܰܒܥܰܝ̈ܢܶܐܠܚܰܝܠܳܐ ܕܰܬܒܼܰܪ ܘܰܥܼܨܰܒ", "ܚܙܰܐܘܽܗ̱ܝ ܕܰܬܪܰܥ ܗ̱ܘܳܐܘܬܽܘܒ ܣܳܓ", "ܒܰܪ̈ܳܝܶܐ ܚܙܰܘ ܬܽܘܩܦܶܗܐܰܫܩܶܠܘ̱ ܘܠܳܐ ܪܰܡ̇ܶܫܘ̱", "ܓܰܘ̈ܳܝܶܐ ܚܙܰܘ ܥܶܕܪܶܗܐܰܘܕܺܝܘ ܘܠܳܐ ܐܰܘܦܺܝܘ", "ܝܰܘܡܳܐ ܕܦܽܘܪܩܳܢܶܟܝ̱ܢܥܺܝܪܶܗ ܠܛܽܘܒܳܥܶܟܝ̱", "ܟܰܕ ܐܶܬܬܪܰܥ ܫܽܘܪܳܐܘܟܰܕ ܬܳܟܒܝܢ ܦܺܝ̈ܠܶܐ", "ܟܰܕ ܡܳܛܪ̈ܺܝܢ ܓܶܐܪ̈ܶܐܘܟܰܕ ܡܚܰܨܦܺܝܢ ܓܰܒܪ̈ܶܐ", "ܚܙܳܬܳܐ ܠܰܫܡܰܝ̈ܳܢܶܐܗܘܼܳܬ ܗ̱ܘܳܬ", "ܥܽܘܠܳܐ ܐܰܩܪܶܒ ܬܰܡܳܢܚܢܳܢܳܐ ܢܨܰܚ ܬܰܡܳܢ", "ܪ̈ܰܚܡܶܐ ܙܟܰܘ ܡܶܢ ܬܚܶܬܥܺܝܪ̈ܶܐ ܩܥܰܘ ܡܶܢ ܠܥܶܠ", "ܘܰܠܐܺܝ ܒܥܶܠܕܳܪܶܟܝ̱ܕܢܰܟܶܐ ܒܨ̈ܶܢܥܳܬܶܗ", "ܠܫܽܘܪܳܐ ܕܚܰܕܰܪ ܠܶܟܝ̱ܓܰܘܣܳܐ ܕܥܳܡܽܘܪ̈ܰܝܟܝ̱", "ܘܰܠܐܺܝ ܘܠܳܐ ܐܶܫܟܰܚܘܡܶܛܽܠ ܕܠܳܐ ܢܶܣܼܒܰܪ", "ܕܶܐܠܽܘ ܬܼܪܰܥ ܐܳܦ ܥܰܠܘܠܰܢ ܫܼܒܳܐ", "ܬܰܪܥܶܗ ܘܠܳܐ ܒܰܚܕܳܐܘܰܒܗܶܬ ܘܠܳܐ ܟܰܕܽܘ", "ܥܕܰܡܳܐ ܬܠܳܬ ܙܰܒܢܺܝ̈ܢܕܢܶܒܗܰܬ ܬܠܳܬ ܒܰܬܠܳܬ", "ܢܶܣܓܶܐ ܐܳܦ ܠܺܝ ܒܓܰܘܶܟܝ̱ܛܽܘܒܳܐ ܒܛܰܝܒܽܘܬܳܐ", "ܕܰܣܓܺܝܘ ܒܶܟܝ̱ ܚܰܘ̈ܒܰܝܢܶܣܓܽܘܢ ܒܶܟܝ̱ ܦܺܐܪ̈ܰܝ", "ܘܰܕܒܶܟܝ̱ ܚܛܳܬ ܛܰܠܝܽܘܬܝ̱ܒܶܟܝ̱ ܬܶܬܚܢܰܢ ܣܰܝܒܽܘܬܝ̱", "ܒܦܽܘܡܳܐ ܕܰܒ̈ܢܰܝܟܝ̱ ܒܥܳܝܥܰܠ ܒܪܶܟܝ̱", "ܕܰܚܛܺܝܬ ܠܒܰܪ ܡܶܢ ܚܰܝܠܝ̱ܘܬܳܒܶܬ ܒܨܺܝܪ ܡܶܢ ܚܰܝܠܝ̱", "ܒܰܕܪܶܬ ܕܠܳܐ ܟܰܝܠܳܐܘܟܰܢܫܶܬ ܒܨܺܝܪ ܟܰܝܠܳܐ"], "lines": ["ܥܰܠ ܦܽܘܪܩܳܢܳܐ ܕܰܡܕܺܝܢ̱ܬܳܐ", "ܒܰܪ ܩܳܠܶܗ ܕܒ̇ܝܐܰܘ ܒܡܽܘܠܟܳܢܳܐ", "ܐܶܬܦܰܬܰܚܘ̱ ܒܗܳܢ ܝܰܘܡܳܐܦܽܘܡ̈ܶܐ ܠܡܰܘܕܳܝܽܘ", "ܦܶܬܚ̈ܶܐ ܕܬܽܘܪ̈ܥܳܬܳܐܠܦܽܘܡ̈ܶܐ ܕܰܒ̈ܢܰܝ ܦܬܰܚܘ̱", "ܐܰܘܕܺܝܘ ܠܚܰܢܳܢܳܐܕܦܰܪܩܳܗ̇ ܠܐ̱ܢܳܫܽܘܬܰܢ", "ܘܠܳܐ ܚܳܪ ܒܗܰܘ ܥܶܕܳܢܕܢܶܦܪܥܰܢ", "ܚܽܘܒ̈ܳܠܶܐ ܕܰܐܪܡܺܝܢ ܗ̱ܘܰܘ ܠܰܢܕܶܐܬܥܺܝܪܘ̱ ܕܢܶܫܒܽܘܢܳܢ", "ܛܰܥܡܽܘܗ̇ ܒܦܽܘܪܩܳܢܰܢܥܳܠܡ̈ܶܐ ܠܛܰܝܒܽܘܬܳܟ", "ܥܽܘܢܺܝܬܳܐ: ܡܶܢ ܟܽܠ ܕܦܽܘܡܳܐ ܠܶܗ ܫܽܘܒܚܳܐ ܠܛܰܝܒܽܘܬܳܟ", "ܦܰܪܩܰܢ ܕܠܳܐ ܫܽܘܪܳܐܘܰܐܠܶܦ ܕܫܽܘܪܰܢ ܗ̱ܽܘ", "ܦܰܪܩܰܢ ܕܠܳܐ ܡܰܠܟܳܐܘܰܐܘܕܰܥ ܕܡܰܠܟܰܢ ܗ̱ܽܘ", "ܦܰܪܩܰܢ ܒܟܽܠ ܡܶܢ ܟܽܠܘܚܰܘܺܝ ܕܗܽܘܝܽܘ ܟܽܠ", "ܦܰܪܩܰܢ ܒܛܰܝܒܽܘܬܶܗܘܬܽܘܒ ܓܠܳܐ", "ܕܡܰܓܳܢ ܚܳܢ ܘܰܐܚܺܝܡܶܢ ܟܽܠ ܕܡܶܫܬܰܒܗܰܪ", "ܫܰܩܠܶܗ ܠܫܽܘܒܗܳܪܳܐܘܝܰܗܒܶܗ ܠܛܰܝܒܽܘܬܶܗ", "ܪܰܥܡܳܐ ܕܟܽܠ ܦܽܘ̈ܡܺܝܢܙܥܽܘܪ ܗ̱ܽܘ ܠܬܰܘܕܺܝܬܳܟ", "ܕܰܒܫܳܥܬܳܐ ܕܛܰܦܛܶܦܢܽܘܗܪܰܢ ܘܗܳܐ ܕܢܶܕܥܰܟ", "ܒܰܕܟܽܠ ܦܫܽܝܩ ܗ̱ܽܘ ܠܳܟܡܶܢ ܫܶܠܝ ܢܒܰܗ ܘܰܐܙܠܶܓ", "ܡܰܢܽܘ ܚܼܙܳܐ ܬܰܪ̈ܬܶܝܢܬܶܕܡܪ̈ܳܢ", "ܕܥܰܡܶܗ ܕܰܦܣܰܩ ܣܰܒܪܳܐܬܟܶܒ ܗ̱ܘܳܐ ܘܰܣܓܼܺܝ ܣܰܒܪܳܐ", "ܫܳܥܬܳܐ ܕܝ̈ܰܠܠܳܬܳܐܗܶܦܟܰܬ ܠܰܣܒܰܪܬܳܐ", "ܝܰܘܡܰܐ ܗ̱ܘ ܕܥܰܕܥܺܕܳܐܕܒܶܗ ܗ̱ܽܘ ܬܰܠܝ̈ܳܢ ܥܺܐܕ̈ܶܐ", "ܕܶܐܠܽܘ ܫܒܳܢ ܪܽܘܓܙܳܐܗܳܐ ܒܼܰܛܶܠܘ̱ ܐܳܦ ܥܰܕܥܺܐܕ̈ܺܝܢ", "ܕܰܢܨܰܚ ܙܟܳܐ ܫܰܝܢܰܢ ܗܳܐ ܪܳܥܡܺܝܢ ܥܺܐܕ̈ܺܝܢ", "ܗܳܢܳܐ ܝܰܘܡܳܐ ܒܪܺܝܟܳܐܛܥܺܝܢ ܠܟܽܠ", "ܒܶܗ ܗܽܘ ܬܠܶܐ ܟܳܪܟܳܐܒܟܳܪܟܳܐ ܬܠܶܐ ܥܰܡܳܐ", "ܒܥܰܡܳܐ ܬܠܶܐ ܫܰܝܢܳܐܒܫܰܝܢܳܐ ܬܠܶܐ ܟܽܘܠܳܐ", "ܡܶܢܗܶܝܢ ܕܬܽܘܪ̈ܥܳܬܳܐܐܰܣܓܺܝܬ ܢܶܨܚ̈ܳܢܶܐ", "ܫܽܘܒܚܳܐ ܠܰܬܠܺܝܬܳܝܳܐܣܼܠܶܩ ܡܶܢ ܬܠܳܬ ܬܽܘܪ̈ܥܰܢ", "ܕܰܢܚܼܶܬ ܘܣܳܓ ܐܶܢܶܝ̈ܢܒܪ̈ܰܚܡܶܐ ܕܰܟܠܰܘ ܪܽܘܓܙܳܐ", "ܡܚܳܐ ܗ̱ܘܳܐ ܠܰܕܠܳܐ ܐܺܝܠܰܦܕܢܰܠܦܰܢ", "ܐܰܠܶܦ ܠܓܰܘ̈ܳܝܶܐܕܟܺܐܢܰܐ ܗ̱ܘ ܬܼܪܰܥ ܐܶܢܶܝܢ", "ܐܰܠܶܦ ܠܒܰܪ̈ܳܝܶܐܕܛܳܒܰܐ ܗ̱ܘ ܣܳܓ ܐܶܢܶܝܢ", "ܡܼܰܠܶܠܘ ܘܗܰܒܘ̱ ܫܽܘܒܚܳܐܦܪ̈ܺܝܩܰܝ ܒܗܳܢ ܝܰܘܡܳܐ", "ܣ̈ܳܒܶܐ ܘܓܰܕ̈ܽܘܕܶܐܥܠܰܝܡ̈ܶܐ ܘܰܥܠܰܝܡ̈ܳܬܳܐ", "ܫܰܒܪ̈ܶܐ ܘܬܰܡܺܝ̈ܡܶܐܘܥܺܕ̱ܬܳܐ ܐܶܡܳܐ ܕܟܳܪܟܳܐ", "ܣ̈ܒܶܐ ܓܶܝܪ ܡܶܢ ܫܶܒܝܳܐܐܶܬܚܰܣܰܟܘ̱", "ܥܠܰܝܡ̈ܶܐ ܡܶܢ ܫܽܘܢܕܳܐܘܥܽܘ̈ܠܶܐ ܡܶܢ ܫܽܘܩܦܳܐ", "ܢܶܫ̈ܶܐ ܡܶܢ ܦܽܘܪܣܝܳܐܘܥܺܕ̱ܬܳܐ ܡܶܢ ܒܽܘܙܚܳܐ", "ܐܶܬܳܐ ܠܰܢ ܒܩܰܫ̈ܝܳܬܳܐܕܚܶܠܢܰܢ ܡܠܶܐ ܥܰܝ̈ܢܶܐ", "ܘܶܐܬܳܐ ܒܢܺܝܚ̈ܳܬܳܐܫܦܰܪܢܰܢ ܡܠܶܐ ܫܳܥܳܐ", "ܐܰܗܡܺܝ ܘܦܳܫ ܩܰܠܺܝܠܛܥܰܝܢܰܢ ܕܠܳܐ ܣܳܟܳܐ", "ܐܰܝܟ ܚܰܝܽܘܬܳܐ ܕܫܶܢܶܐܕܝܳܠܦܳܐ", "ܒܫܶܕܠܳܐ ܘܕܽܘܚܳܠܳܐܘܶܐܢܗܽܘ ܕܰܐܗܡܺܝܘ ܡܶܢܳܗ̇", "ܡܶܪܕܰܬ ܛܥܳܬ ܘܰܗܘܳܬܣܳܪܽܘܚܬܳܐ ܒܫܰܝܢܳܐ", "ܦܰܪܥܰܢ ܘܠܳܐ ܕܚܶܠܢܰܢܦܰܪܩܰܢ ܘܠܳܐ ܒܗܶܬܢܰܢ", "ܚܰܨܰܢ ܣܓܺܝܘ ܢܶܕܪ̈ܶܐܪܰܦܺܝ ܣܓܺܝܘ ܚܰܘ̈ܒܶܐ", "ܕܰܐܠܨܰܢ ܗܘܳܬ ܬܶܢܘܰܝܕܰܐܪܘܰܚ ܗܼܘܳܬ ܛܽܘܥܝܰܝ", "ܐܶܬܪܡܺܝ ܟܰܕ ܝܳܕܰܥ ܠܰܢܕܢܰܫܪܰܢ", "ܒܪܰܡܫܳܐ ܐܰܩܺܝܡܢ ܚܢܰܢ ܠܶܗܒܨܰܦܪܳܐ ܗܦܰܟܢ ܚܢܰܢ ܒܶܗ", "ܩܛܺܝܪܳܐ ܥܒܼܰܪ ܡܶܢܰܢܫܪܳܪܳܐ ܥܼܒܰܪ ܡܶܢܰܢ", "ܪܰܒܨܰܢ ܒܬܽܘܪ̈ܥܳܬܳܐܕܢܶܦܪܽܘܥ ܠܚܰܘܒ̈ܳܬܰܢ", "ܬ̈ܶܠܳܠܶܐ ܙܩܼܰܦ ܕܰܒܗܽܘܢܢܡܰܟܶܟ ܠܫܽܘܒܗܳܪܰܢ", "ܝܰܡ̈ܡܶܐ ܬܼܪܰܥ ܕܰܒܗܽܘܢܢܫܺܝܓܶܗ ܠܦܽܘܠܦܳܠܰܢ", "ܚܰܒܫܰܢ ܕܢܶܬܟܰܢܰܫܒܗܰܝܟܠܶܗ", "ܚܰܒܫܰܢ ܕܥܶܟܢܰܢ ܠܰܢܦܬܼܰܚ ܠܰܢ ܦܗܰܝܢ ܚ̱ܢܰܢ ܠܰܢ", "ܠܥܰܡܪܳܐ ܕܡܶܝܢ ܚܢܰܢ ܠܰܢܕܣܳܠܶܩ ܒܟܽܘܠ ܓܰܘ̈ܳܢܺܝܢ", "ܢܶܕܰܥ ܕܛܽܘܒ̈ܳܢܶܐܒ̈ܢܰܝ ܢܺܝ̈ܢܘܶܐ ܟܰܕ ܬܳܒܘ̱", "ܠܳܐ ܗ̱ܘܳܐ ܒܬ̈ܶܠܠܶܐ ܬܳܒܘ̱ܘܳܐܦ ܠܳܐ ܒܝܰܕ ܝܰܡܡ̈ܶܐ", "ܠܳܐ ܗ̱ܘܳܐ ܒܬܽܘܪܥܳܬܳܐܐܳܦ ܠܳܐ ܒܩ̈ܶܫܬܳܬܳܐ", "ܠܳܐ ܗ̱ܘܳܐ ܡܶܢ ܩܳܠ ܝܰܬܪܳܐܕܚܶܠܘ̱ ܘܬܳܒܘ̱", "ܩܳܠܳܐ ܫܡܼܰܥܘ̱ ܫܺܝܛܳܐܐܰܨܺܝܡܘ̱ ܠܥܰܘ̈ܠܰܝܗܽܘܢ", "ܢܰܟܶܦܘ̱ ܥܠܰܝܡܰܝ̈ܗܽܘܢܡܰܟܶܟܘ̱ ܠܡ̈ܰܠܟܰܝܗܽܘܢ", "ܡܚܰܝܬܳܢ ܘܙܰܕܶܩܢܰܢܕܠܳܐ ܗ̱ܘܳܐ ܥܪܺܝܨܳܐܺܝܬ", "ܦܪܰܩܬܳܢ ܘܰܐܘܕܺܝܢ ܚܢܰܢܕܠܳܐ ܚܰܘܳܐ ܕܫܳܘܶܝܢ ܗܘܰܝܢ", "ܚܰܢܬܳܢ ܘܠܰܘ ܕܰܛܥܺܝܬܘܰܣܒܪܰܬ ܕܬܳܒܰܢ ܚܢܰܢ ܠܰܢ", "ܓܠܶܐ ܗܽܘ ܠܳܟ ܕܡܳܐ ܕܚܰܢܬܳܢܛܥܰܝܢ ܠܰܢ", "ܝܺܕܰܥܬ ܕܰܚܼܛܰܝܢܰܢܘܺܝܕܰܥܬ ܕܚܳܛ̇ܝܺܝܢ ܚܢܰܢ", "ܒܥܰܘܠܳܐ ܕܗܘܼܳܐ ܘܗܳܘܶܐܡܰܦܳܣ ܗܘܰܝܬ ܟܰܕ ܚܰܢܬܳܢ", "ܦܳܚ̇ܶܡ ܬܝܳܒܽܘܬܰܢܕܬܶܥܠܽܘܒ ܠܚܰܘܒ̈ܳܬܰܢ", "ܐܳܦ ܠܳܐ ܒܫܰܘܝܽܘܬܳܐܪܺܝܫ ܒܪܺܝܫ ܣܠܶܩ ܟܰܝܠܳܐ", "ܕܰܐܣܓܺܝ ܢܼܛܰܠ ܥܰܘܠܰܢܘܰܙܠܳܬ ܬܝܳܒܽܘܬܰܢ", "ܦܩܰܕ ܗ̱ܘܳܐ ܕܢܶܙܕܰܒܰܢܒܚܰܘܒܬܰܢ", "ܣܢܺܓܪܰܢ ܗ̱ܘܳܐ ܚܢܳܢܶܗ ܩܰܪܢܳܐ ܘܪܰܒܰܝܬܳܐ", "ܦܪܰܥܢ ܚܢܰܢ ܫܳܡܽܘܢܳܐܕܰܐܘܛܳܬ ܬܝܳܒܽܘܬܰܢ", "ܪܶܒܽܘ ܒܶܟܪ̈ܺܝܢ ܒܰܙܥܽܘܪܚܰܘܒܬܳܐ ܫܒܰܩ ܗ̱ܘܳܐ ܠܰܢ", "ܕܢܶܬܒܰܥ ܢܩܳܐ ܗ̱ܘܳܐ ܛܳܒ ܕܰܢܢܺܝܚ ܠܟܺܐܢܽܘܬܶܗ", "ܕܢܶܫܒܽܘܒ ܐܰܠܺܝܨ ܗ̱ܘܳܐ ܬܽܘܒ ܕܢܰܦܨܰܚ ܠܛܰܝܒܽܘܬܶܗ", "ܕܶܡܥ̈ܶܐ ܡܠܶܐ ܥܰܝ̈ܢܶܐ ܝܳܗܒܳܢ ܠܶܗ", "ܫܰܓܶܫ ܠܟܺܐܢܽܘܬܶܗ ܒܕܰܬܒܰܥ ܫܒܰܩ ܣܰܓܺܝ", "ܪܶܒܽܘ ܚ̈ܰܘܒܰܢ ܕܰܫܒܼܰܩܪܶܒܽܘ ܕܠܶܫ̈ܳܢܰܝܢ", "ܠܳܐ ܡܶܫܟܚܺܝܢ ܡܰܘܦܺܝܢܠܽܘܩܒܰܠ ܛܰܝܒܽܘܬܶܗ", "ܫܒܰܩ ܠܰܢ ܘܠܳܐ ܫܒܰܩܢܰܢܦܪܰܥܢܳܝܗ̱ܝ ܗܰܦܟܳܐܺܝܬ", "ܥܰܘܠܳܐ ܕܰܚܛܳܐ ܟܬܰܒܢܳܝܗ̱ܝܡܶܢܕܪܺܝܫ", "ܫܒܽܘܩ ܡܳܪܝ̱ ܓܳܥܶܝܢܰܢ ܚܢܰܢܬܒܰܥ ܡܳܪܝ̱ ܡܨܰܠܶܝܢ ܚܢܰܢ", "ܫܒܽܘܩ ܠܰܡ ܕܰܐܣܟܠܰܢ ܚܢܰܢܬܒܰܥ ܠܰܡ ܕܡܰܣܟܶܠ ܒܰܢ", "ܐܳܦ ܠܳܐ ܐܰܝܟ ܒܰܪ̈ܳܝܶܐܥܡܰܠܢ ܚܢܰܢ ܚܠܳܦ ܢܰܦܫܰܢ", "ܗܼܶܢܽܘܢ ܐܰܪܺܝܡܘ̱ ܬ̈ܶܠܠܶܐ ܚܢܰܢܕܶܝܢ ܐܳܦ ܠܳܐ ܩ̈ܳܠܶܐ", "ܗܶܢܽܘܢ ܫܪܰܘ ܫܽܘܪܳܐܚܢܰܢ ܕܶܝܢ ܐܳܦ ܠܳܐ ܩܶܛܪ̈ܶܐ", "ܕܠܺܝ̈ܠܶܐ ܕܰܒܓܰܘ ܠܶܒܰܢܫܪܰܝܢ ܗܘܰܝܢ", "ܛܠܼܶܡ ܗ̱ܘܳܐ ܠܟܰܫܺܝܪ̈ܶܐܡܶܛܽܠ ܚ̈ܒܰܢܳܢܶܐ", "ܥܰܡܠܳܐ ܛܠܼܶܡ ܕܰܠܒܰܪܟܰܕ ܗܼܽܘ ܛܠܺܝܡ ܡܶܢ ܓܰܘ", "ܐܰܪܦܺܝ ܠܡ̈ܰܠܳܠܶܐܘܰܡܚܳܐ ܠܫ̈ܰܬܺܝܩܶܐ", "ܫܽܘܪܳܐ ܡܶܬܢܰܓܰܕ ܗ̱ܘܳܐܘܥܰܡܳܐ ܡܶܬܚܰܟܰܡ ܗ̱ܘܳܐ", "ܚܳܣ ܠܶܗ ܥܰܠ ܚܶܫܽܘ̈ܫܶܐܡܚܳܐ ܗ̱ܘܳܐ ܠܰܕܠܳܐ ܚܳܐܶܫ", "ܚܠܳܦ ܓܶܝܪ ܢܰܦܫ̈ܳܬܳܐܕܪܶܓܫܰܢ", "ܠܟܺܐܦܳܐ ܕܠܳܐ ܪܶܓܫܬܳܐܡܚܳܐ ܗ̱ܘܳܐ ܕܠܰܢ ܢܶܪܕܶܐ", "ܒܚܽܘܒܶܗ ܫܒܰܩ ܓܽܘܫܡܰܢܘܰܪܗܶܛ ܡܚܳܐ ܫܽܘܪܰܢ", "ܡܼܰܢܽܘ ܚܼܙܳܐ ܕܰܗܘܳܬܬܽܘܪܰܥܬܳܐ ܐܰܝܟ ܡܰܚܙܺܝܬܳܐ", "ܚܳܪܘ̱ ܒܳܗ̇ ܬܪ̈ܶܝܢ ܓܰܒ̈ܺܝܢܫܰܡܫܰܬ ܠܒܰܪ ܘܰܠܓܰܘ", "ܚܙܰܘ ܒܳܗ̇ ܐܰܝܟ ܕܰܒܥܰܝ̈ܢܶܐܠܚܰܝܠܳܐ ܕܰܬܒܼܰܪ ܘܰܥܼܨܰܒ", "ܚܙܰܐܘܽܗ̱ܝ ܕܰܬܪܰܥ ܗ̱ܘܳܐܘܬܽܘܒ ܣܳܓ", "ܒܰܪ̈ܳܝܶܐ ܚܙܰܘ ܬܽܘܩܦܶܗܐܰܫܩܶܠܘ̱ ܘܠܳܐ ܪܰܡ̇ܶܫܘ̱", "ܓܰܘ̈ܳܝܶܐ ܚܙܰܘ ܥܶܕܪܶܗܐܰܘܕܺܝܘ ܘܠܳܐ ܐܰܘܦܺܝܘ", "ܝܰܘܡܳܐ ܕܦܽܘܪܩܳܢܶܟܝ̱ܢܥܺܝܪܶܗ ܠܛܽܘܒܳܥܶܟܝ̱", "ܟܰܕ ܐܶܬܬܪܰܥ ܫܽܘܪܳܐܘܟܰܕ ܬܳܟܒܝܢ ܦܺܝ̈ܠܶܐ", "ܟܰܕ ܡܳܛܪ̈ܺܝܢ ܓܶܐܪ̈ܶܐܘܟܰܕ ܡܚܰܨܦܺܝܢ ܓܰܒܪ̈ܶܐ", "ܚܙܳܬܳܐ ܠܰܫܡܰܝ̈ܳܢܶܐܗܘܼܳܬ ܗ̱ܘܳܬ", "ܥܽܘܠܳܐ ܐܰܩܪܶܒ ܬܰܡܳܢܚܢܳܢܳܐ ܢܨܰܚ ܬܰܡܳܢ", "ܪ̈ܰܚܡܶܐ ܙܟܰܘ ܡܶܢ ܬܚܶܬܥܺܝܪ̈ܶܐ ܩܥܰܘ ܡܶܢ ܠܥܶܠ", "ܘܰܠܐܺܝ ܒܥܶܠܕܳܪܶܟܝ̱ܕܢܰܟܶܐ ܒܨ̈ܶܢܥܳܬܶܗ", "ܠܫܽܘܪܳܐ ܕܚܰܕܰܪ ܠܶܟܝ̱ܓܰܘܣܳܐ ܕܥܳܡܽܘܪ̈ܰܝܟܝ̱", "ܘܰܠܐܺܝ ܘܠܳܐ ܐܶܫܟܰܚܘܡܶܛܽܠ ܕܠܳܐ ܢܶܣܼܒܰܪ", "ܕܶܐܠܽܘ ܬܼܪܰܥ ܐܳܦ ܥܰܠܘܠܰܢ ܫܼܒܳܐ", "ܬܰܪܥܶܗ ܘܠܳܐ ܒܰܚܕܳܐܘܰܒܗܶܬ ܘܠܳܐ ܟܰܕܽܘ", "ܥܕܰܡܳܐ ܬܠܳܬ ܙܰܒܢܺܝ̈ܢܕܢܶܒܗܰܬ ܬܠܳܬ ܒܰܬܠܳܬ", "ܢܶܣܓܶܐ ܐܳܦ ܠܺܝ ܒܓܰܘܶܟܝ̱ܛܽܘܒܳܐ ܒܛܰܝܒܽܘܬܳܐ", "ܕܰܣܓܺܝܘ ܒܶܟܝ̱ ܚܰܘ̈ܒܰܝܢܶܣܓܽܘܢ ܒܶܟܝ̱ ܦܺܐܪ̈ܰܝ", "ܘܰܕܒܶܟܝ̱ ܚܛܳܬ ܛܰܠܝܽܘܬܝ̱ܒܶܟܝ̱ ܬܶܬܚܢܰܢ ܣܰܝܒܽܘܬܝ̱", "ܒܦܽܘܡܳܐ ܕܰܒ̈ܢܰܝܟܝ̱ ܒܥܳܝܥܰܠ ܒܪܶܟܝ̱", "ܕܰܚܛܺܝܬ ܠܒܰܪ ܡܶܢ ܚܰܝܠܝ̱ܘܬܳܒܶܬ ܒܨܺܝܪ ܡܶܢ ܚܰܝܠܝ̱", "ܒܰܕܪܶܬ ܕܠܳܐ ܟܰܝܠܳܐܘܟܰܢܫܶܬ ܒܨܺܝܪ ܟܰܝܠܳܐ"]}