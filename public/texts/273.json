{"title": "Nisibis 16", "subtitle": "Hymns on Nisibis", "syriacTitle": "ܦܰܢܩܺܝܬܳܐ ܕܡܰܕܪ̈ܳܫܶܐ ܕܰܢܨܺܝܒܺܝܢ ܕܣܺܝܡܺܝܢ ܠܛܽܘܒܳܢܳܐ ܡܳܪܝ̱ ܐܰܦܪܶܝܡ", "author": "Ephrem the Syrian", "text": ["ܒ ܒܰܪ ܩܳܠܶܗ", "ܒܗܳܕܶܐ ܥܕܺܝܠܳܐ ܡܰܚܙܺܝܬܳܐܐܶܢ ܥܰܡܽܘܛܳܐ ܫܰܦܝܽܘܬܳܗ̇", "ܕܺܐܝܬ ܟܽܘܬܡ̈ܳܬܳܐ ܒܰܩܢܽܘܡܳܗ̇ܕܗܳܘܝܳܐ ܠܳܗ̇ ܨܳܐܬܳܐ ܕܰܥܠܶܝܗ̇", "ܬܰܚܦܺܝܬܳܐ ܩܕܳܡ ܚ̈ܰܙܳܝܶܐ", "ܥܽܘܢܺܝܬܳܐ: ܒܪܺܝܟ ܕܡܰܪܩܳܗ̇ ܠܡܰܚܙܺܝܬܰܢ", "ܕܠܳܐ ܫܽܘܦܪܳܐ ܡܶܨܛܰܒܰܬ ܒܳܗ̇ܘܠܳܐ ܡܽܘܡܳܐ ܡܶܬܟܰܐܰܪ ܒܳܗ̇", "ܬܽܘܟܳܐ [ܗ̱ܝ ܟܽܠܳܗ̇ ܠܫܰܦܺܝܪ̈ܶܐܕܠܳܐ ܡܶܬܬܰܓܪܺܝܢ ܫܽܘܦܪ̈ܰܝܗܽܘܢ", "ܬܰܨ̈ܒܝܳܬܳܐ ܐܰܝܟ ܝܽܘܬܪ̈ܳܢܶܐ", "ܠܳܐ ܡܽܘܡ̈ܶܐ ܡܶܬܥܰܩܪܺܝܢ ܒܳܗ̇ܐܳܦ ܠܳܐ ܨ̈ܶܒܬܶܐ ܣܳܓܺܝܢ ܒܳܗ̇", "ܡܽܘܡܳܐ ܕܩܰܘܺܝ ܐܰܝܟ ܬܽܘܟܰܐ ܗ̱ܘܕܠܳܐ ܗ̱ܘܳܐ ܨܶܒܬܳܐ ܚܽܘܣܪܳܢܰܐ ܗ̱ܘ", "ܦܓܰܥ ܠܶܗ ܬܽܘܟܳܐ ܒܚܽܘܣܪܳܢܳܐ", "ܡܰܚܙܺܝܬܰܢ ܐܶܢ ܚܶܫܽܘܟܳܐܚܰܕܽܘܬܳܐ ܗ̱ܝ ܟܽܠܳܗ̇ ܕܰܣܢ̈ܰܝܳܐ", "ܕܠܳܐ ܡܶܬܟܰܣܣܺܝܢ ܡܽܘܡܰܝ̈ܗܽܘܢܐܶܢ ܕܶܝܢ ܡܪܺܝܩܳܐ ܘܢܰܗܺܝܪܳܐ", "ܕܚܺܐܪܽܘܬܰܢ ܗܳܝ ܕܬܶܨܰܛܒܰܬ݀", "ܥܰܦ ܠܶܗ ܬܽܘܟܳܐ ܒܚܽܘܣܪܳܢܳܐܠܰܣ̈ܢܰܝܳܐ ܘܰܠܫܰܦܺܝܪ̈ܶܐ", "ܕܠܳܐ ܫܰܦܺܝܪ̈ܶܐ ܐܶܬܟ̇ܰܠܠܰܘܘܳܐܦ ܠܳܐ ܣ̈ܢܰܝܳܐ ܐܶܨܛܰܒܰܬܘ̱", "ܬܽܘܟܳܐ ܦܶܠܓܰܬ ܡܰܚܙܺܝܬܳܐ", "ܠܳܐ ܡܬܽܘܡ ܕܰܒܪ̱ܰܬ ܡܰܚܙܺܝܬܳܐܒܰܩܛܺܝܪܳܐ ܠܰܕܚܳܐܰܪ ܒܳܗ̇", "ܐܳܦ ܠܳܐ ܛܰܝܒܽܘܬܳܐ ܕܶܐܬܳܬ݀ܥܰܠ ܟܺܐܢܽܘܬܶܗ ܕܢܳܡܽܘܣܳܐ", "ܩܳܢܼܝܳܐ ܩܛܺܝܪܶܗ ܕܢܳܡܽܘܣܳܐ", "ܗܼܘܳܬ ܟܺܐܢܽܘܬܳܐ ܠܛܰܠܝܽܘܬܳܐܡܨܰܒܬܳܢܺܝܬܳܐ ܕܰܩܛܺܝܪܳܐ", "ܕܛܰܠܝܳܐ ܗܘܳܬ ܓܶܝܪ ܐ̱ܢܳܫܽܘܬܳܐܨܰܒܶܬܬܳܗ̇ ܗܘܳܬ ܒܰܩܛܺܝܪܳܐ", "ܟܰܕ ܠܳܐ ܓܶܠܙܰܬ ܚܺܐܪܽܘܬܳܗ̇", "ܫܕܳܠܳܐ ܘܫܰܒܛܳܐ ܐܶܚܕܰܬ ܗܘܳܬܟܺܐܢܽܘܬܳܐ ܨܶܝܕ ܛܰܠܝܽܘܬܳܐ", "ܡܳܐ ܕܰܡܚܳܬܳܗ̇ ܫܰܓܶܫܬܳܗ̇ܫܰܒܛܳܗ̇ ܚܽܘܨܦܳܐ ܙܰܓܰܪ ܗ̱ܘܳܐ", "ܫܕܳܠܳܗ̇ ܪܰܓܺܝ ܪ̈ܶܥܝܳܢܶܐ]", "ܕܢܶܨܛܰܒܰܬ ܝܰܘܡܳܢ ܐܰܚ̈ܰܝ", "ܠܣܰܒܪܽܘܬܳܐ ܐ̱ܚܰܪܬܳܐ ܫܰܒܪܰܐ ܗ̱ܘܒܙܰܒܢܳܐ ܕܪܰܒܽܘܬ ܪܶܥܝܳܢܳܐ", "ܗܳܘܶܐ ܠܶܗ ܗܽܘ ܕܠܳܐ ܪܶܥܝܳܢܳܐ", "ܒܕܰܪܓܳܐ ܓܶܝܪ ܕܰܓܡܺܝܪܽܘܬܳܐܢܚܼܶܬ ܠܶܗ ܗ̱ܽܘ ܠܺܝܠܽܘܕܽܘܬܳܐ", "ܠܗܰܘ ܢܳܡܽܘܣ ܥܰܒ̈ܕܶܐ ܪܳܚܶܡܕܰܐܝܟܳܐ ܕܡܰܡܪܰܚ ܡܳܚܶܐ ܠܶܗ", "ܘܰܐܝܟܳܐ ܕܡܰܦܨ̇ܰܚ ܩܳܦܰܚ ܠܶܗ", "ܟܽܠܶܗ ܨܶܒܬܶܗ ܕܰܩܛܺܝܪܳܐܠܳܐ ܗ̱ܘܳܐ ܫܰܪܺܝܪܳܐ ܕܰܫܐܺܝܠܰܐ ܗ̱ܘ", "ܗܳܕܶܐ ܪܰܒܳܐ ܠܰܐܠܳܗܳܐܕܡܶܢ ܢܰܦܫܶܗ ܐ̱ܢܳܫ ܢܶܨܛܰܒܰܬ݀", "ܒܰܕܓܽܘܢ ܫܰܩܠܶܗ ܠܰܩܛܺܝܪܳܐ", "ܕܰܐܝܟܰܢܳܐ ܕܦܳܪܽܘܫܳܐܺܝܬܒܙܰܒܢܶܗ ܝܰܗܒܶܗ ܠܰܩܛܺܝܪܳܐ", "ܗܳܟܰܢܳܐ ܦܳܪܽܘܫܳܐܺܝܬܫܰܩܠܶܗ ܒܙܰܒܢܳܐ ܕܰܚܠܳܦܰܘܗ̱ܝ", "ܡܰܟܺܝܟܽܘܬܳܐ ܡܶܬܒܰܥܝܳܐ", "ܕܰܟܡܳܐ ܕܝܳܐܶܐ ܠܛܰܠܝܽܘܬܳܐܕܰܗܘܳܬ ܪܶܗܛܳܐ ܬܚܶܝܬ ܫܰܒܛܳܐ", "ܣܢܳܐ ܣܰܓܺܝ ܕܰܬܚܶܝܬ ܫܰܒܛܳܐܬܶܫܬܰܥܒܰܕ ܚܰܟܺܝܡܽܘܬܳܐ", "ܕܰܩܛܺܝܪܳܐ ܡܳܪܳܐ ܢܗܶܐ ܠܳܗ̇", "ܚܽܘܪ ܗܳܟܺܝܠ ܐܰܝܟ ܛܰܟܶܣܐܳܦ ܐܰܠܳܗܳܐ ܝܽܘܒ̈ܳܠܰܝ", "ܒܪ̈ܳܥܰܘܳܬܳܐ ܕܰܗܘܰܘ ܠܺܝܘܰܒܡ̈ܰܠܦܳܢܶܐ ܕܝܰܗ̱ܒ ܠܺܝ", "ܘܒܰܐܒ̈ܳܗܶܐ ܕܡܰܢܺܝ ܠܺܝ", "ܕܰܬܩܺܝܠܺܝܢ ܥܰܡ ܙܰܒ̈ܢܰܝܗܽܘܢܥܽܘܕܪ̈ܳܢܶܐ ܕܶܐܣܟܺܡ̈ܰܝܗܽܘܢ", "ܕܒܰܐܝܢܳܐ ܕܙܳܕܶܩ ܕܽܘܚܳܠܳܐܘܒܰܐܝܢܳܐ ܕܚܳܫܰܚ ܠܽܘܒܳܒܳܐ", "ܘܒܰܐܝܢܳܐ ܕܘܳܠܶܐ ܡܽܘܟܳܟܳܐ", "ܒܡܰܬܩܳܠܳܐ ܗܰܠܶܟ ܡܽܘܫ̈ܚܳܬܝ̱ܠܛܰܠܝܽܘܬܝ̱ ܐܰܣܪܰܚ ܣܽܘܪܳܕܳܐ", "ܐܳܦ ܠܰܥܠܰܝܡܽܘܬܝ̱ ܕܽܘܚܳܠܳܐܠܚܰܟܺܝܡܽܘܬܝ̱ ܘܰܠܦܳܪܽܘܫܽܘܬܝ̱", "ܐܰܣܪܰܚ ܝܰܗ̱ܒ ܠܳܗ̇ ܡܽܘܟܳܟܳܐ", "ܒܚܽܘܨܦܳܐ ܘܕܰܪܓܳܐ ܕܛܰܠܝܽܘܬܳܐܡܪܰܒܝܳܢܳܐ ܕܚܺܝܠܳܐ ܗ̱ܘܳܐ ܠܺܝ", "ܫܰܒܛܶܗ ܙܰܓܪܰܢܝ̱ ܡܶܢ ܫܶܒܝܳܐܘܡܶܢ ܣܽܘܪܚܳܢܳܐ ܣܽܘܪܳܕܶܗ", "ܘܡܶܢ ܦܽܘܢܳܩܳܐ ܕܽܘܚܳܠܶܗ", "ܐܰܒܳܐ ܐ̱ܚܪܺܢܳܐ ܝܰܗ̱ܒ ܠܰܥܠܰܝܡܽܘܬܝ̱ܕܺܐܝܬ ܗ̱ܘܳܐ ܒܺܝ ܡܶܢ ܛܰܠܝܽܘܬܳܐ", "ܐܺܝܬ ܗ̱ܘܳܐ ܒܶܗ ܡܶܢ ܩܰܫܝܽܘܬܳܐܕܺܐܝܬ ܗ̱ܘܳܐ ܒܺܝ ܡܶܢ ܣܰܝܒܽܘܬܳܐ", "ܐܺܝܬ ܗ̱ܘܳܐ ܒܶܗ ܡܰܟܺܝܟܽܘܬܳܐ", "ܟܰܕ ܐܶܬܥܰܠܺܝܬ ܡܶܢ ܕܰܪ̈ܓܶܐܕܛܰܠܝܽܘܬܳܐ ܘܰܥܠܺܝܡܽܘܬܳܐ", "ܥܒܼܰܪ ܣܽܘܪܳܕܳܐ ܩܰܕܡܳܝܳܐܥܒܼܰܪ ܕܽܘܚܳܠܳܐ ܬܶܢܝܳܢܳܐ", "ܝܰܗ̱ܒ ܠܺܝ ܪܳܥܝܳܐ ܒܰܣܺܝܡܳܐ", "ܗܳܐ ܠܰܓܡܺܝܪܽܘܬܝ̱ ܡܶܐܟܽܘܠܬܶܗܘܰܠܚܰܟܺܝܡܽܘܬܝ̱ ܬܽܘܪ̈ܓܳܡܰܘܗ̱ܝ", "ܘܰܠܫܰܠܝܽܘܬܝ̱ ܡܰܟܺܝܟܽܘܬܶܗܘܰܠܢܺܝܚܽܘܬܝ̱ ܒܰܣܺܝܡܽܘܬܶܗ", "ܘܰܠܢܰܟܦܽܘܬܝ̱ ܝܰܩܺܝܪܽܘܬܶܗ", "ܒܪܺܝܟ ܗ̱ܽܘ ܕܰܐܝܟ ܕܒܰܡܣܰܐܬܳܐܬܰܩܶܠ ܘܝܰܗ̱ܒ ܠܺܝ ܐܰܒ̈ܳܗܶܐ", "ܕܠܽܘܩܒܰܠ ܙܰܒ̈ܢܰܝ ܥܽܘܕܪ̈ܳܢܰܝܘܠܽܘܩܒܰܠ ܟܺܐܒ̈ܰܝ ܣܰܡ̈ܳܡܢܰܝ", "[ܘܠܽܘܩܒܰܠ ܫܽܘܦܪ̈ܰܝ ܬܰܨ̈ܒܺܝܬܰܝ", "ܚܢܰܢ ܗܽܘ ܗܳܟܺܝܠ ܕܰܘܶܕܢܳܝܗ̱ܝܠܝܽܘܒܳܠܳܐ ܘܛܶܟܼܣܳܐ ܦܰܐܝܳܐ", "ܕܰܒܙܰܒܢܳܐ ܕܰܪܡܺܝܣܽܘܬܳܐܗܳܐ ܒܳܥܶܝܢܰܢ ܩܰܫܝܽܘܬܳܐ", "ܕܬܶܟܼܐܶܐ ܒܰܢ ܐܰܝܟ ܒܰܛܠܳܝ̈ܶܐ]"], "lines": ["ܒ ܒܰܪ ܩܳܠܶܗ", "ܒܗܳܕܶܐ ܥܕܺܝܠܳܐ ܡܰܚܙܺܝܬܳܐܐܶܢ ܥܰܡܽܘܛܳܐ ܫܰܦܝܽܘܬܳܗ̇", "ܕܺܐܝܬ ܟܽܘܬܡ̈ܳܬܳܐ ܒܰܩܢܽܘܡܳܗ̇ܕܗܳܘܝܳܐ ܠܳܗ̇ ܨܳܐܬܳܐ ܕܰܥܠܶܝܗ̇", "ܬܰܚܦܺܝܬܳܐ ܩܕܳܡ ܚ̈ܰܙܳܝܶܐ", "ܥܽܘܢܺܝܬܳܐ: ܒܪܺܝܟ ܕܡܰܪܩܳܗ̇ ܠܡܰܚܙܺܝܬܰܢ", "ܕܠܳܐ ܫܽܘܦܪܳܐ ܡܶܨܛܰܒܰܬ ܒܳܗ̇ܘܠܳܐ ܡܽܘܡܳܐ ܡܶܬܟܰܐܰܪ ܒܳܗ̇", "ܬܽܘܟܳܐ [ܗ̱ܝ ܟܽܠܳܗ̇ ܠܫܰܦܺܝܪ̈ܶܐܕܠܳܐ ܡܶܬܬܰܓܪܺܝܢ ܫܽܘܦܪ̈ܰܝܗܽܘܢ", "ܬܰܨ̈ܒܝܳܬܳܐ ܐܰܝܟ ܝܽܘܬܪ̈ܳܢܶܐ", "ܠܳܐ ܡܽܘܡ̈ܶܐ ܡܶܬܥܰܩܪܺܝܢ ܒܳܗ̇ܐܳܦ ܠܳܐ ܨ̈ܶܒܬܶܐ ܣܳܓܺܝܢ ܒܳܗ̇", "ܡܽܘܡܳܐ ܕܩܰܘܺܝ ܐܰܝܟ ܬܽܘܟܰܐ ܗ̱ܘܕܠܳܐ ܗ̱ܘܳܐ ܨܶܒܬܳܐ ܚܽܘܣܪܳܢܰܐ ܗ̱ܘ", "ܦܓܰܥ ܠܶܗ ܬܽܘܟܳܐ ܒܚܽܘܣܪܳܢܳܐ", "ܡܰܚܙܺܝܬܰܢ ܐܶܢ ܚܶܫܽܘܟܳܐܚܰܕܽܘܬܳܐ ܗ̱ܝ ܟܽܠܳܗ̇ ܕܰܣܢ̈ܰܝܳܐ", "ܕܠܳܐ ܡܶܬܟܰܣܣܺܝܢ ܡܽܘܡܰܝ̈ܗܽܘܢܐܶܢ ܕܶܝܢ ܡܪܺܝܩܳܐ ܘܢܰܗܺܝܪܳܐ", "ܕܚܺܐܪܽܘܬܰܢ ܗܳܝ ܕܬܶܨܰܛܒܰܬ݀", "ܥܰܦ ܠܶܗ ܬܽܘܟܳܐ ܒܚܽܘܣܪܳܢܳܐܠܰܣ̈ܢܰܝܳܐ ܘܰܠܫܰܦܺܝܪ̈ܶܐ", "ܕܠܳܐ ܫܰܦܺܝܪ̈ܶܐ ܐܶܬܟ̇ܰܠܠܰܘܘܳܐܦ ܠܳܐ ܣ̈ܢܰܝܳܐ ܐܶܨܛܰܒܰܬܘ̱", "ܬܽܘܟܳܐ ܦܶܠܓܰܬ ܡܰܚܙܺܝܬܳܐ", "ܠܳܐ ܡܬܽܘܡ ܕܰܒܪ̱ܰܬ ܡܰܚܙܺܝܬܳܐܒܰܩܛܺܝܪܳܐ ܠܰܕܚܳܐܰܪ ܒܳܗ̇", "ܐܳܦ ܠܳܐ ܛܰܝܒܽܘܬܳܐ ܕܶܐܬܳܬ݀ܥܰܠ ܟܺܐܢܽܘܬܶܗ ܕܢܳܡܽܘܣܳܐ", "ܩܳܢܼܝܳܐ ܩܛܺܝܪܶܗ ܕܢܳܡܽܘܣܳܐ", "ܗܼܘܳܬ ܟܺܐܢܽܘܬܳܐ ܠܛܰܠܝܽܘܬܳܐܡܨܰܒܬܳܢܺܝܬܳܐ ܕܰܩܛܺܝܪܳܐ", "ܕܛܰܠܝܳܐ ܗܘܳܬ ܓܶܝܪ ܐ̱ܢܳܫܽܘܬܳܐܨܰܒܶܬܬܳܗ̇ ܗܘܳܬ ܒܰܩܛܺܝܪܳܐ", "ܟܰܕ ܠܳܐ ܓܶܠܙܰܬ ܚܺܐܪܽܘܬܳܗ̇", "ܫܕܳܠܳܐ ܘܫܰܒܛܳܐ ܐܶܚܕܰܬ ܗܘܳܬܟܺܐܢܽܘܬܳܐ ܨܶܝܕ ܛܰܠܝܽܘܬܳܐ", "ܡܳܐ ܕܰܡܚܳܬܳܗ̇ ܫܰܓܶܫܬܳܗ̇ܫܰܒܛܳܗ̇ ܚܽܘܨܦܳܐ ܙܰܓܰܪ ܗ̱ܘܳܐ", "ܫܕܳܠܳܗ̇ ܪܰܓܺܝ ܪ̈ܶܥܝܳܢܶܐ]", "ܕܢܶܨܛܰܒܰܬ ܝܰܘܡܳܢ ܐܰܚ̈ܰܝ", "ܠܣܰܒܪܽܘܬܳܐ ܐ̱ܚܰܪܬܳܐ ܫܰܒܪܰܐ ܗ̱ܘܒܙܰܒܢܳܐ ܕܪܰܒܽܘܬ ܪܶܥܝܳܢܳܐ", "ܗܳܘܶܐ ܠܶܗ ܗܽܘ ܕܠܳܐ ܪܶܥܝܳܢܳܐ", "ܒܕܰܪܓܳܐ ܓܶܝܪ ܕܰܓܡܺܝܪܽܘܬܳܐܢܚܼܶܬ ܠܶܗ ܗ̱ܽܘ ܠܺܝܠܽܘܕܽܘܬܳܐ", "ܠܗܰܘ ܢܳܡܽܘܣ ܥܰܒ̈ܕܶܐ ܪܳܚܶܡܕܰܐܝܟܳܐ ܕܡܰܡܪܰܚ ܡܳܚܶܐ ܠܶܗ", "ܘܰܐܝܟܳܐ ܕܡܰܦܨ̇ܰܚ ܩܳܦܰܚ ܠܶܗ", "ܟܽܠܶܗ ܨܶܒܬܶܗ ܕܰܩܛܺܝܪܳܐܠܳܐ ܗ̱ܘܳܐ ܫܰܪܺܝܪܳܐ ܕܰܫܐܺܝܠܰܐ ܗ̱ܘ", "ܗܳܕܶܐ ܪܰܒܳܐ ܠܰܐܠܳܗܳܐܕܡܶܢ ܢܰܦܫܶܗ ܐ̱ܢܳܫ ܢܶܨܛܰܒܰܬ݀", "ܒܰܕܓܽܘܢ ܫܰܩܠܶܗ ܠܰܩܛܺܝܪܳܐ", "ܕܰܐܝܟܰܢܳܐ ܕܦܳܪܽܘܫܳܐܺܝܬܒܙܰܒܢܶܗ ܝܰܗܒܶܗ ܠܰܩܛܺܝܪܳܐ", "ܗܳܟܰܢܳܐ ܦܳܪܽܘܫܳܐܺܝܬܫܰܩܠܶܗ ܒܙܰܒܢܳܐ ܕܰܚܠܳܦܰܘܗ̱ܝ", "ܡܰܟܺܝܟܽܘܬܳܐ ܡܶܬܒܰܥܝܳܐ", "ܕܰܟܡܳܐ ܕܝܳܐܶܐ ܠܛܰܠܝܽܘܬܳܐܕܰܗܘܳܬ ܪܶܗܛܳܐ ܬܚܶܝܬ ܫܰܒܛܳܐ", "ܣܢܳܐ ܣܰܓܺܝ ܕܰܬܚܶܝܬ ܫܰܒܛܳܐܬܶܫܬܰܥܒܰܕ ܚܰܟܺܝܡܽܘܬܳܐ", "ܕܰܩܛܺܝܪܳܐ ܡܳܪܳܐ ܢܗܶܐ ܠܳܗ̇", "ܚܽܘܪ ܗܳܟܺܝܠ ܐܰܝܟ ܛܰܟܶܣܐܳܦ ܐܰܠܳܗܳܐ ܝܽܘܒ̈ܳܠܰܝ", "ܒܪ̈ܳܥܰܘܳܬܳܐ ܕܰܗܘܰܘ ܠܺܝܘܰܒܡ̈ܰܠܦܳܢܶܐ ܕܝܰܗ̱ܒ ܠܺܝ", "ܘܒܰܐܒ̈ܳܗܶܐ ܕܡܰܢܺܝ ܠܺܝ", "ܕܰܬܩܺܝܠܺܝܢ ܥܰܡ ܙܰܒ̈ܢܰܝܗܽܘܢܥܽܘܕܪ̈ܳܢܶܐ ܕܶܐܣܟܺܡ̈ܰܝܗܽܘܢ", "ܕܒܰܐܝܢܳܐ ܕܙܳܕܶܩ ܕܽܘܚܳܠܳܐܘܒܰܐܝܢܳܐ ܕܚܳܫܰܚ ܠܽܘܒܳܒܳܐ", "ܘܒܰܐܝܢܳܐ ܕܘܳܠܶܐ ܡܽܘܟܳܟܳܐ", "ܒܡܰܬܩܳܠܳܐ ܗܰܠܶܟ ܡܽܘܫ̈ܚܳܬܝ̱ܠܛܰܠܝܽܘܬܝ̱ ܐܰܣܪܰܚ ܣܽܘܪܳܕܳܐ", "ܐܳܦ ܠܰܥܠܰܝܡܽܘܬܝ̱ ܕܽܘܚܳܠܳܐܠܚܰܟܺܝܡܽܘܬܝ̱ ܘܰܠܦܳܪܽܘܫܽܘܬܝ̱", "ܐܰܣܪܰܚ ܝܰܗ̱ܒ ܠܳܗ̇ ܡܽܘܟܳܟܳܐ", "ܒܚܽܘܨܦܳܐ ܘܕܰܪܓܳܐ ܕܛܰܠܝܽܘܬܳܐܡܪܰܒܝܳܢܳܐ ܕܚܺܝܠܳܐ ܗ̱ܘܳܐ ܠܺܝ", "ܫܰܒܛܶܗ ܙܰܓܪܰܢܝ̱ ܡܶܢ ܫܶܒܝܳܐܘܡܶܢ ܣܽܘܪܚܳܢܳܐ ܣܽܘܪܳܕܶܗ", "ܘܡܶܢ ܦܽܘܢܳܩܳܐ ܕܽܘܚܳܠܶܗ", "ܐܰܒܳܐ ܐ̱ܚܪܺܢܳܐ ܝܰܗ̱ܒ ܠܰܥܠܰܝܡܽܘܬܝ̱ܕܺܐܝܬ ܗ̱ܘܳܐ ܒܺܝ ܡܶܢ ܛܰܠܝܽܘܬܳܐ", "ܐܺܝܬ ܗ̱ܘܳܐ ܒܶܗ ܡܶܢ ܩܰܫܝܽܘܬܳܐܕܺܐܝܬ ܗ̱ܘܳܐ ܒܺܝ ܡܶܢ ܣܰܝܒܽܘܬܳܐ", "ܐܺܝܬ ܗ̱ܘܳܐ ܒܶܗ ܡܰܟܺܝܟܽܘܬܳܐ", "ܟܰܕ ܐܶܬܥܰܠܺܝܬ ܡܶܢ ܕܰܪ̈ܓܶܐܕܛܰܠܝܽܘܬܳܐ ܘܰܥܠܺܝܡܽܘܬܳܐ", "ܥܒܼܰܪ ܣܽܘܪܳܕܳܐ ܩܰܕܡܳܝܳܐܥܒܼܰܪ ܕܽܘܚܳܠܳܐ ܬܶܢܝܳܢܳܐ", "ܝܰܗ̱ܒ ܠܺܝ ܪܳܥܝܳܐ ܒܰܣܺܝܡܳܐ", "ܗܳܐ ܠܰܓܡܺܝܪܽܘܬܝ̱ ܡܶܐܟܽܘܠܬܶܗܘܰܠܚܰܟܺܝܡܽܘܬܝ̱ ܬܽܘܪ̈ܓܳܡܰܘܗ̱ܝ", "ܘܰܠܫܰܠܝܽܘܬܝ̱ ܡܰܟܺܝܟܽܘܬܶܗܘܰܠܢܺܝܚܽܘܬܝ̱ ܒܰܣܺܝܡܽܘܬܶܗ", "ܘܰܠܢܰܟܦܽܘܬܝ̱ ܝܰܩܺܝܪܽܘܬܶܗ", "ܒܪܺܝܟ ܗ̱ܽܘ ܕܰܐܝܟ ܕܒܰܡܣܰܐܬܳܐܬܰܩܶܠ ܘܝܰܗ̱ܒ ܠܺܝ ܐܰܒ̈ܳܗܶܐ", "ܕܠܽܘܩܒܰܠ ܙܰܒ̈ܢܰܝ ܥܽܘܕܪ̈ܳܢܰܝܘܠܽܘܩܒܰܠ ܟܺܐܒ̈ܰܝ ܣܰܡ̈ܳܡܢܰܝ", "[ܘܠܽܘܩܒܰܠ ܫܽܘܦܪ̈ܰܝ ܬܰܨ̈ܒܺܝܬܰܝ", "ܚܢܰܢ ܗܽܘ ܗܳܟܺܝܠ ܕܰܘܶܕܢܳܝܗ̱ܝܠܝܽܘܒܳܠܳܐ ܘܛܶܟܼܣܳܐ ܦܰܐܝܳܐ", "ܕܰܒܙܰܒܢܳܐ ܕܰܪܡܺܝܣܽܘܬܳܐܗܳܐ ܒܳܥܶܝܢܰܢ ܩܰܫܝܽܘܬܳܐ", "ܕܬܶܟܼܐܶܐ ܒܰܢ ܐܰܝܟ ܒܰܛܠܳܝ̈ܶܐ]"]}