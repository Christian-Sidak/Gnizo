{"title": "Nisibis 17", "subtitle": "Hymns on Nisibis", "syriacTitle": "ܦܰܢܩܺܝܬܳܐ ܕܡܰܕܪ̈ܳܫܶܐ ܕܰܢܨܺܝܒܺܝܢ ܕܣܺܝܡܺܝܢ ܠܛܽܘܒܳܢܳܐ ܡܳܪܝ̱ ܐܰܦܪܶܝܡ", "author": "Ephrem the Syrian", "text": ["ܕܥܰܠ ܐܰܒܪܳܗܳܡ ܐܶܦܺܝܣܩܽܘܦܳܐ ܕܰܢܨܺܝܒܺܝܢ", "ܥܰܠ ܩܳܠܳܐ ܕܶܐܬܩܰܛܰܠܘ̱ ܗ̱ܘܰܘ ܝ̈ܰܠܽܘܕܶܐ", "ܐܰܦܶܣ ܡܳܪܝ̱ ܐܳܦ ܠܰܙܥܽܘܪܽܘܬܝ̱ܕܬܶܪܡܶܐ ܒܓܰܙܳܟ ܫܳܡܽܘܢܳܗ̇", "ܐܰܝܟ ܬܰܓܳܪܳܐ ܕܡܰܪܥܺܝܬܰܢܕܪܰܒܺܝ ܟܰܟܰܪ ܝܽܘܠܦܳܢܳܟ", "ܘܰܦܼܪܰܫ ܘܰܢܦܼܰܩ ܠܰܠܡܺܐܢܳܟܐܶܡܰܠܶܠ ܥܰܠ ܥܰܠܳܢܶܗ", "ܕܗܼܳܘܶܐ ܪܺܝܫܳܐ ܠܡܰܪܥܺܝܬܳܐܬܰܠܡܺܝܕܳܐ ܗ̱ܘܳܐ ܕܰܬܠܳܬܳܐ", "ܗܘܳܐ ܠܶܗ ܪܰܒܳܐ ܪܒܺܝܥܳܝܳܐܒܪܺܝܟ ܗ̱ܽܘ ܕܥܰܒܼܕܶܗ ܒܽܘܝܳܐܰܢ", "ܒܚܰܕ ܚܽܘܒܳܐ ܐܰܦܬܽܘܟ ܐܶܢܽܘܢܘܰܟܠܺܝܠܳܐ ܐܶܓܕܽܘܠ ܐܶܢܽܘܢ", "ܠܗ̈ܰܒܳܒܰܝܗܽܘܢ ܢܰܨ̈ܺܝܚܶܐܘܠܰܦܩܳܚ̈ܰܝܗܽܘܢ ܒܰܣܺܝ̈ܡܶܐ", "ܕܗܰܘ ܪܰܒܳܐ ܘܕܰܬܠܡܺܝܕܶܗܕܦܳܫ ܡܶܢܶܗ ܐܰܝܟ ܐܶܠܺܝܫܰܥ", "ܪܶܬܚܼܰܬ ܩܰܪܢܳܐ ܕܓܰܒܝܽܘܬܶܗܘܶܐܫܬܰܡܠܺܝ ܘܰܗܘܳܐ ܪܺܝܫܳܐ", "ܘܶܐܬܥܰܠܺܝ ܘܰܗܼܘܳܐ ܪܰܒܳܐܒܪܺܝܟ ܕܥܰܒܼܕܶܗ ܪܺܝܫܳܝܳܐ", "ܘܚܼܰܕܺܝܘ ܫܡ̈ܰܝܳܢܶܐ ܕܥܳܢܳܐܕܰܒܪܳܥܝܳܐ ܕܪܰܥܘ̱ ܪܳܥܶܝܢ", "ܚܶܕܝܰܬ ܕܰܝܪܳܐ ܕܥ̈ܶܠܳܢܶܐܕܰܚܙܰܘ ܝܽܘܒܳܠ ܕܰܪ̈ܓܰܝܗܽܘܢ", "ܫܩܼܰܠ ܩܰܒܥܶܗ ܐܰܝܟ ܪܶܥܝܳܢܳܐܒܓܰܘ ܓܽܘܫܡܳܐ ܪܰܒܳܐ ܕܰܥܕܳܐ", "ܘܰܟܪܺܝܟܺܝܢ ܠܶܗ ܗܰܕܳܡܰܘ̈ܗ̱ܝܕܰܢܡܽܘܪܽܘܢ ܡܶܢܶܗ ܚ̈ܰܝܶܐ", "ܝܽܘܠܦܳܢܳܐ ܠܰܚܡܳܐ ܚܰܕܬܳܐܒܪܺܝܟ ܗܽܘ ܕܥܰܒܕܶܗ ܐܰܘܨܰܪܗܽܘܢ", "ܓܒܳܝܗ̱ܝ ܡܶܢ ܣܽܘܓܳܐܐ ܕܥ̈ܰܠܳܢܶܐܕܝܰܗ̱ܒ ܢܶܣܝܳܢܳܐ ܕܰܫܪܳܪܶܗ", "ܒܰܚܪܶܗ ܙܰܒܢܳܐ ܒܓܰܘ ܥܳܢܳܐܘܰܒܩܳܝܗ̱ܝ ܢܽܘܓܪܳܐ ܐܰܝܟ ܟܽܘܪܳܐ", "ܕܝܰܗ̱ܒ ܒܩܳܝܳܐ ܒܰܩܢܽܘܡܶܗܥܰܒܕܶܗ ܫܽܘܪܳܐ ܠܣ̈ܰܓܺܝܐܶܐ", "ܢܗܶܐ ܨܰܘܡܳܟ ܙܰܝܢܳܐ ܠܰܐܬܪܰܢܨܠܽܘܬܳܟ ܣܰܟܪܳܐ ܠܰܡܕܺܝܢ̱ܬܰܢ", "ܦܺܝܪܡܳܟ ܢܶܩ̇ܢܶܐ ܠܬܰܪܥܽܘܬܳܐܒܪܺܝܟ ܗܽܘ ܕܩܰܕܶܫ ܕܶܒܚ̈ܳܬܳܟ", "ܪܳܥܝܳܐ ܕܰܦܼܪܰܫ ܡܶܢ ܥܳܢܶܗܪܥܳܗ̇ ܒܡܰܪ̈ܓܶܐ ܪ̈ܽܘܚܳܢܶܐ", "ܘܰܒܝܰܕ ܚܽܘܛܪܶܗ ܢܰܨܺܝܚܳܐܡܶܢ ܕܺܐܒ̈ܶܐ ܟܣܰܝ̈ܳܐ ܢܰܛܪܳܗ̇", "ܬܶܡܠܶܐ ܠܳܗ̇ ܕܽܘܟܰܬ ܪܰܒܳܟܕܨܰܗܝܳܐ ܠܨܰܘܬܳܐ ܕܢܶܥܡ̈ܳܬܶܗ", "ܐܰܩܺܝܡܳܟ ܐܰܝܟ ܥܰܡܽܘܕܳܐܒܟܰܪܟܳܐ ܕܥܰܡܳܐ ܪܥܺܝܠܳܐ", "ܒܰܨ̈ܠܰܘܳܬܳܟ ܢܶܣܬܰܡܰܟܒܪܺܝܟ ܗܽܘ ܕܥܰܒܕܳܟ ܥܰܡܽܘܕܰܢ", "ܐܰܫܠܼܶܡ ܐܺܝܕܶܗ ܠܬܰܠܡܺܝܕܶܗܟܽܘܪܣܝܳܐ ܠܰܐܝܢܳܐ ܕܫܳܘܶܐ ܠܶܗ", "ܩܠܺܝܕܳܐ ܠܰܐܝܢܳܐ ܕܶܐܬܗܰܝܡܰܢܓܙܳܪܳܐ ܠܰܐܝܢܳܐ ܕܶܐܬܢܰܨܰܚ", "ܝܳܐܶܐ ܠܺܐܝܕܳܟ ܪܽܘܚܳܦܳܐܘܰܠܩܽܘܪܒܳܢܳܟ ܚܽܘܣܳܝܳܐ", "ܘܰܠܠܶܫܳܢܳܟ ܒܽܘܝܳܐܳܐܢܨܰܒܶܬ ܫܰܝܢܳܐ ܫܽܘܠܛܳܢܳܟ", "ܠܓܰܘ ܥܺܝܪ̈ܶܐ ܘܰܠܒܰܪ ܟ̈ܶܢܫܶܐܒܪܺܝܟ ܗܽܘ ܕܰܓܒܳܟ ܠܚ̈ܰܕܘܳܬܳܐ", "ܡܰܠܦܳܢܽܘܬܳܟ ܬܶܬܝܰܬܰܪܒܰܥܒܳܕܳܐ ܛܳܒ ܡܶܢ ܡ̈ܶܠܶܐ", "ܕܩܰܠܺܝܠ ܡ̈ܶܠܶܐ ܙܳܪܰܥ ܐܰܢ̱ܬܦܳܠܽܘܚܶܝܗ̇ ܠܰܐܪܥܰܢ ܒܰܥܒܳܕ̈ܶܐ", "ܕܰܒܦܽܘܠܚܳܢܳܐ ܣܰܓܺܝܐܳܐܢܶܥܬܰܪ ܙܰܪܥܳܐ ܙܰܠܺܝܠܳܐ", "ܟܬܰܗ ܕܙܰܪܥܳܐ ܥܰܬܺܝܩܳܐܚܰܕ ܒܰܬܠܳܬܺܝܢ ܬܺܐܬܶܐ ܒܰܢ", "ܘܙܰܪܥܳܟ ܚܰܕܬܳܐ ܚܰܕ ܒܶܫܬܺܝܢܒܪܺܝܟ ܗܽܘ ܕܡܰܣܓܶܐ ܚܰܕ ܒܰܡܳܐܐ", "ܚܶܡܬܳܟ ܠܘܳܬܳܟ ܒܰܛܺܝܠܳܐ ܗ̱ܝܕܫܰܝܢܳܐ ܪܳܣܶܡ ܥܰܠ ܟܽܠܳܟ", "ܛܰܢܳܢܳܐ ܠܘܳܬܳܟ ܕܰܥܺܝܟܰܐ ܗ̱ܘܕܚܽܘܒܳܟ ܟܽܠܫܳܥ ܡܶܬܓܰܘܙܰܠ", "ܬܒܰܪܬܳܝܗ̱ܝ ܥܽܘܩܣܳܐ ܕܰܚܣܳܡܳܐܕܐ̱ܢܳܫܳܐ ܒܣܼܶܬܳܪܳܐ ܠܳܐ ܢܶܡܚܶܐ", "ܡܶܐܟܰܠ ܩܰܪܨܳܐ ܕܰܡܕܰܘܶܕ ܠܳܐ ܦܳܢܝܳܐ ܠܶܗ ܡܰܫܡܰܥܬܳܟ", "ܕܩܽܘܫܬܳܐ ܓܰܠܝܳܐ ܒܳܣܶܡ ܠܳܟܒܪܺܝܟ ܗܽܘ ܕܨܰܒܶܬ ܗܰܕ̈ܳܡܰܝܟ", "ܬܶܬܶܠ ܡܰܠܼܟܳܐ ܒܓܰܘ ܥܰܡܳܟܐܺܝܬ ܝܳܬܪܽܘܢ ܒܶܝܬ ܥܶܒܪ̈ܳܝܶܐ", "ܬܺܐܙܰܠ ܟܽܠܳܟ ܥܰܡ ܐܰܝܢܳܐܕܰܠܝܽܘܬܪܳܢܳܐ ܡܳܠܶܟ ܠܳܟ", "ܬܶܥܪܽܘܩ ܟܽܠܳܟ ܡܶܢ ܐܰܝܢܳܐܕܰܐ̱ܚܪܳܢܝܳܐܺܝܬ ܡܳܠܶܟ ܠܳܟ", "ܪܰܚܒܥܳܡ ܢܺܝܫܳܐ ܢܶܗܘܶܐ ܠܳܟܬܶܓܒܼܶܐ ܡܰܠܟ̈ܶܐ ܕܥܽܘܕܪܳܢܳܐ", "ܬܶܣܠܶܐ ܡܰܠܟ̈ܶܐ ܕܰܚܣܼܳܡܳܐܒܪܺܝܟ ܗܽܘ ܕܰܡܠܰܟ ܒܽܘܝܳܢܳܐ", "ܡܰܘܗܰܒܬܳܐ ܕܶܐܬܝܰܗܼܒܰܬ ܠܳܟܡܶܢ ܪܰܘܡܳܐ ܦܶܪܚܰܬ݀ ܢܶܚܬܰܬ݀", "ܠܳܐ ܬܶܩܪܶܝܗ̇ ܒܰܫܡܳܐ ܕܐ̱ܢܳܫܳܐܠܳܐ ܬܶܬܠܶܝܗ̇ ܒܰܐ̱ܚܪܺܝܢ ܚܰܝܠܳܐ", "ܕܠܰܝܬ ܕܠܰܐܬܪܳܗ̇ ܡܳܛܶܐ ܗ̱ܘܳܐܣܳܛܳܢܳܐ ܨܢܺܝܥܳܐ ܡܣܰܒܰܪ", "ܕܰܒ̈ܢܰܝ ܐ̱ܢܳܫܳܐ ܝܰܗܒܽܘܗ̇ ܠܳܟܕܗܳܝ ܡܰܘܗܰܒܬܳܐ ܒܰܪ̱ܬ ܚܺܐܪ̈ܶܐ", "ܥܰܒܕܽܘܬܳܐ ܠܐ̱ܢܳܫܳܐ ܬܶܦܠܽܘܚܒܪܺܝܟ ܗܽܘ ܕܰܐܪܟܶܢ ܡܰܘܗܰܒܬܶܗ", "ܨܼܺܝܪ ܗ̱ܘܳܐ ܪܰܒܳܟ ܒܰܩܢܽܘܡܳܟܗܳܐ ܕܶܡܘ̈ܳܬܶܗ ܥܰܠ ܟܽܠܳܟ", "ܦܼܪܰܫ ܡܶܢܰܢ ܚܰܕ ܥܰܡܰܢ ܗ̱ܽܘܒܳܟ ܢܶܚܙܶܐ ܠܰܬܠܳܬܰܝܗܽܘܢ", "ܢܰܨ̈ܺܝܚܶܐ ܕܰܦܼܪܰܫܘ̱ ܡܶܢܰܢܬܗܶܐ ܠܰܢ ܫܽܘܪܳܐ ܐܰܝܟ ܝܰܥܩܽܘܒ", "ܘܰܡܠܶܐ ܪ̈ܰܚܡܶܐ ܐܰܝܟ ܒܳܒܽܘܘܓܰܙܳܐ ܕܡ̈ܶܠܶܐ ܐܰܝܟ ܘܰܠܓܶܫ", "ܒܪܺܝܟ ܗܽܘ ܕܰܒܚܰܕ ܨܳܪ ܐܶܢܽܘܢ", "ܐܳܦ ܐܶܢܳܐ ܫܶܚܠܳܐ ܕܡܰܪܥܺܝܬܳܐܠܳܐ ܟܳܡܶܬ ܥܰܠ ܘܳܠܺܝܬܳܐ", "ܨܳܪܶܬ ܨܰܠܡܳܐ ܠܰܬܪܰܝܗܽܘܢܡܶܢ ܣܰܡ̈ܳܡܢܶܐ ܕܰܬܪܰܝܗܽܘܢ", "ܕܬܶܚܼܙܶܐ ܥܳܢܳܐ ܨ̈ܶܒܬܰܝܗܽܘܢܐܳܦ ܡܰܪܥܺܝܬܳܐ ܫܽܘܦܪ̈ܰܝܗܽܘܢ", "ܘܕܰܗܘܺܝܬ ܐܶܡܪܳܐ ܡܰܠܠܳܐܠܳܟ ܐܰܠܳܗܶܗ ܕܰܐܒܪܳܗܳܡ", "ܒܩܰܘܡܶܗ ܕܰܐܒܪܳܡ ܐܰܘܕܶܐ ܠܳܟܒܪܺܝܟ ܗܽܘ ܕܰܥܒܰܕܢܝ̱ ܟܶܢܳܪܶܗ"], "lines": ["ܕܥܰܠ ܐܰܒܪܳܗܳܡ ܐܶܦܺܝܣܩܽܘܦܳܐ ܕܰܢܨܺܝܒܺܝܢ", "ܥܰܠ ܩܳܠܳܐ ܕܶܐܬܩܰܛܰܠܘ̱ ܗ̱ܘܰܘ ܝ̈ܰܠܽܘܕܶܐ", "ܐܰܦܶܣ ܡܳܪܝ̱ ܐܳܦ ܠܰܙܥܽܘܪܽܘܬܝ̱ܕܬܶܪܡܶܐ ܒܓܰܙܳܟ ܫܳܡܽܘܢܳܗ̇", "ܐܰܝܟ ܬܰܓܳܪܳܐ ܕܡܰܪܥܺܝܬܰܢܕܪܰܒܺܝ ܟܰܟܰܪ ܝܽܘܠܦܳܢܳܟ", "ܘܰܦܼܪܰܫ ܘܰܢܦܼܰܩ ܠܰܠܡܺܐܢܳܟܐܶܡܰܠܶܠ ܥܰܠ ܥܰܠܳܢܶܗ", "ܕܗܼܳܘܶܐ ܪܺܝܫܳܐ ܠܡܰܪܥܺܝܬܳܐܬܰܠܡܺܝܕܳܐ ܗ̱ܘܳܐ ܕܰܬܠܳܬܳܐ", "ܗܘܳܐ ܠܶܗ ܪܰܒܳܐ ܪܒܺܝܥܳܝܳܐܒܪܺܝܟ ܗ̱ܽܘ ܕܥܰܒܼܕܶܗ ܒܽܘܝܳܐܰܢ", "ܒܚܰܕ ܚܽܘܒܳܐ ܐܰܦܬܽܘܟ ܐܶܢܽܘܢܘܰܟܠܺܝܠܳܐ ܐܶܓܕܽܘܠ ܐܶܢܽܘܢ", "ܠܗ̈ܰܒܳܒܰܝܗܽܘܢ ܢܰܨ̈ܺܝܚܶܐܘܠܰܦܩܳܚ̈ܰܝܗܽܘܢ ܒܰܣܺܝ̈ܡܶܐ", "ܕܗܰܘ ܪܰܒܳܐ ܘܕܰܬܠܡܺܝܕܶܗܕܦܳܫ ܡܶܢܶܗ ܐܰܝܟ ܐܶܠܺܝܫܰܥ", "ܪܶܬܚܼܰܬ ܩܰܪܢܳܐ ܕܓܰܒܝܽܘܬܶܗܘܶܐܫܬܰܡܠܺܝ ܘܰܗܘܳܐ ܪܺܝܫܳܐ", "ܘܶܐܬܥܰܠܺܝ ܘܰܗܼܘܳܐ ܪܰܒܳܐܒܪܺܝܟ ܕܥܰܒܼܕܶܗ ܪܺܝܫܳܝܳܐ", "ܘܚܼܰܕܺܝܘ ܫܡ̈ܰܝܳܢܶܐ ܕܥܳܢܳܐܕܰܒܪܳܥܝܳܐ ܕܪܰܥܘ̱ ܪܳܥܶܝܢ", "ܚܶܕܝܰܬ ܕܰܝܪܳܐ ܕܥ̈ܶܠܳܢܶܐܕܰܚܙܰܘ ܝܽܘܒܳܠ ܕܰܪ̈ܓܰܝܗܽܘܢ", "ܫܩܼܰܠ ܩܰܒܥܶܗ ܐܰܝܟ ܪܶܥܝܳܢܳܐܒܓܰܘ ܓܽܘܫܡܳܐ ܪܰܒܳܐ ܕܰܥܕܳܐ", "ܘܰܟܪܺܝܟܺܝܢ ܠܶܗ ܗܰܕܳܡܰܘ̈ܗ̱ܝܕܰܢܡܽܘܪܽܘܢ ܡܶܢܶܗ ܚ̈ܰܝܶܐ", "ܝܽܘܠܦܳܢܳܐ ܠܰܚܡܳܐ ܚܰܕܬܳܐܒܪܺܝܟ ܗܽܘ ܕܥܰܒܕܶܗ ܐܰܘܨܰܪܗܽܘܢ", "ܓܒܳܝܗ̱ܝ ܡܶܢ ܣܽܘܓܳܐܐ ܕܥ̈ܰܠܳܢܶܐܕܝܰܗ̱ܒ ܢܶܣܝܳܢܳܐ ܕܰܫܪܳܪܶܗ", "ܒܰܚܪܶܗ ܙܰܒܢܳܐ ܒܓܰܘ ܥܳܢܳܐܘܰܒܩܳܝܗ̱ܝ ܢܽܘܓܪܳܐ ܐܰܝܟ ܟܽܘܪܳܐ", "ܕܝܰܗ̱ܒ ܒܩܳܝܳܐ ܒܰܩܢܽܘܡܶܗܥܰܒܕܶܗ ܫܽܘܪܳܐ ܠܣ̈ܰܓܺܝܐܶܐ", "ܢܗܶܐ ܨܰܘܡܳܟ ܙܰܝܢܳܐ ܠܰܐܬܪܰܢܨܠܽܘܬܳܟ ܣܰܟܪܳܐ ܠܰܡܕܺܝܢ̱ܬܰܢ", "ܦܺܝܪܡܳܟ ܢܶܩ̇ܢܶܐ ܠܬܰܪܥܽܘܬܳܐܒܪܺܝܟ ܗܽܘ ܕܩܰܕܶܫ ܕܶܒܚ̈ܳܬܳܟ", "ܪܳܥܝܳܐ ܕܰܦܼܪܰܫ ܡܶܢ ܥܳܢܶܗܪܥܳܗ̇ ܒܡܰܪ̈ܓܶܐ ܪ̈ܽܘܚܳܢܶܐ", "ܘܰܒܝܰܕ ܚܽܘܛܪܶܗ ܢܰܨܺܝܚܳܐܡܶܢ ܕܺܐܒ̈ܶܐ ܟܣܰܝ̈ܳܐ ܢܰܛܪܳܗ̇", "ܬܶܡܠܶܐ ܠܳܗ̇ ܕܽܘܟܰܬ ܪܰܒܳܟܕܨܰܗܝܳܐ ܠܨܰܘܬܳܐ ܕܢܶܥܡ̈ܳܬܶܗ", "ܐܰܩܺܝܡܳܟ ܐܰܝܟ ܥܰܡܽܘܕܳܐܒܟܰܪܟܳܐ ܕܥܰܡܳܐ ܪܥܺܝܠܳܐ", "ܒܰܨ̈ܠܰܘܳܬܳܟ ܢܶܣܬܰܡܰܟܒܪܺܝܟ ܗܽܘ ܕܥܰܒܕܳܟ ܥܰܡܽܘܕܰܢ", "ܐܰܫܠܼܶܡ ܐܺܝܕܶܗ ܠܬܰܠܡܺܝܕܶܗܟܽܘܪܣܝܳܐ ܠܰܐܝܢܳܐ ܕܫܳܘܶܐ ܠܶܗ", "ܩܠܺܝܕܳܐ ܠܰܐܝܢܳܐ ܕܶܐܬܗܰܝܡܰܢܓܙܳܪܳܐ ܠܰܐܝܢܳܐ ܕܶܐܬܢܰܨܰܚ", "ܝܳܐܶܐ ܠܺܐܝܕܳܟ ܪܽܘܚܳܦܳܐܘܰܠܩܽܘܪܒܳܢܳܟ ܚܽܘܣܳܝܳܐ", "ܘܰܠܠܶܫܳܢܳܟ ܒܽܘܝܳܐܳܐܢܨܰܒܶܬ ܫܰܝܢܳܐ ܫܽܘܠܛܳܢܳܟ", "ܠܓܰܘ ܥܺܝܪ̈ܶܐ ܘܰܠܒܰܪ ܟ̈ܶܢܫܶܐܒܪܺܝܟ ܗܽܘ ܕܰܓܒܳܟ ܠܚ̈ܰܕܘܳܬܳܐ", "ܡܰܠܦܳܢܽܘܬܳܟ ܬܶܬܝܰܬܰܪܒܰܥܒܳܕܳܐ ܛܳܒ ܡܶܢ ܡ̈ܶܠܶܐ", "ܕܩܰܠܺܝܠ ܡ̈ܶܠܶܐ ܙܳܪܰܥ ܐܰܢ̱ܬܦܳܠܽܘܚܶܝܗ̇ ܠܰܐܪܥܰܢ ܒܰܥܒܳܕ̈ܶܐ", "ܕܰܒܦܽܘܠܚܳܢܳܐ ܣܰܓܺܝܐܳܐܢܶܥܬܰܪ ܙܰܪܥܳܐ ܙܰܠܺܝܠܳܐ", "ܟܬܰܗ ܕܙܰܪܥܳܐ ܥܰܬܺܝܩܳܐܚܰܕ ܒܰܬܠܳܬܺܝܢ ܬܺܐܬܶܐ ܒܰܢ", "ܘܙܰܪܥܳܟ ܚܰܕܬܳܐ ܚܰܕ ܒܶܫܬܺܝܢܒܪܺܝܟ ܗܽܘ ܕܡܰܣܓܶܐ ܚܰܕ ܒܰܡܳܐܐ", "ܚܶܡܬܳܟ ܠܘܳܬܳܟ ܒܰܛܺܝܠܳܐ ܗ̱ܝܕܫܰܝܢܳܐ ܪܳܣܶܡ ܥܰܠ ܟܽܠܳܟ", "ܛܰܢܳܢܳܐ ܠܘܳܬܳܟ ܕܰܥܺܝܟܰܐ ܗ̱ܘܕܚܽܘܒܳܟ ܟܽܠܫܳܥ ܡܶܬܓܰܘܙܰܠ", "ܬܒܰܪܬܳܝܗ̱ܝ ܥܽܘܩܣܳܐ ܕܰܚܣܳܡܳܐܕܐ̱ܢܳܫܳܐ ܒܣܼܶܬܳܪܳܐ ܠܳܐ ܢܶܡܚܶܐ", "ܡܶܐܟܰܠ ܩܰܪܨܳܐ ܕܰܡܕܰܘܶܕ ܠܳܐ ܦܳܢܝܳܐ ܠܶܗ ܡܰܫܡܰܥܬܳܟ", "ܕܩܽܘܫܬܳܐ ܓܰܠܝܳܐ ܒܳܣܶܡ ܠܳܟܒܪܺܝܟ ܗܽܘ ܕܨܰܒܶܬ ܗܰܕ̈ܳܡܰܝܟ", "ܬܶܬܶܠ ܡܰܠܼܟܳܐ ܒܓܰܘ ܥܰܡܳܟܐܺܝܬ ܝܳܬܪܽܘܢ ܒܶܝܬ ܥܶܒܪ̈ܳܝܶܐ", "ܬܺܐܙܰܠ ܟܽܠܳܟ ܥܰܡ ܐܰܝܢܳܐܕܰܠܝܽܘܬܪܳܢܳܐ ܡܳܠܶܟ ܠܳܟ", "ܬܶܥܪܽܘܩ ܟܽܠܳܟ ܡܶܢ ܐܰܝܢܳܐܕܰܐ̱ܚܪܳܢܝܳܐܺܝܬ ܡܳܠܶܟ ܠܳܟ", "ܪܰܚܒܥܳܡ ܢܺܝܫܳܐ ܢܶܗܘܶܐ ܠܳܟܬܶܓܒܼܶܐ ܡܰܠܟ̈ܶܐ ܕܥܽܘܕܪܳܢܳܐ", "ܬܶܣܠܶܐ ܡܰܠܟ̈ܶܐ ܕܰܚܣܼܳܡܳܐܒܪܺܝܟ ܗܽܘ ܕܰܡܠܰܟ ܒܽܘܝܳܢܳܐ", "ܡܰܘܗܰܒܬܳܐ ܕܶܐܬܝܰܗܼܒܰܬ ܠܳܟܡܶܢ ܪܰܘܡܳܐ ܦܶܪܚܰܬ݀ ܢܶܚܬܰܬ݀", "ܠܳܐ ܬܶܩܪܶܝܗ̇ ܒܰܫܡܳܐ ܕܐ̱ܢܳܫܳܐܠܳܐ ܬܶܬܠܶܝܗ̇ ܒܰܐ̱ܚܪܺܝܢ ܚܰܝܠܳܐ", "ܕܠܰܝܬ ܕܠܰܐܬܪܳܗ̇ ܡܳܛܶܐ ܗ̱ܘܳܐܣܳܛܳܢܳܐ ܨܢܺܝܥܳܐ ܡܣܰܒܰܪ", "ܕܰܒ̈ܢܰܝ ܐ̱ܢܳܫܳܐ ܝܰܗܒܽܘܗ̇ ܠܳܟܕܗܳܝ ܡܰܘܗܰܒܬܳܐ ܒܰܪ̱ܬ ܚܺܐܪ̈ܶܐ", "ܥܰܒܕܽܘܬܳܐ ܠܐ̱ܢܳܫܳܐ ܬܶܦܠܽܘܚܒܪܺܝܟ ܗܽܘ ܕܰܐܪܟܶܢ ܡܰܘܗܰܒܬܶܗ", "ܨܼܺܝܪ ܗ̱ܘܳܐ ܪܰܒܳܟ ܒܰܩܢܽܘܡܳܟܗܳܐ ܕܶܡܘ̈ܳܬܶܗ ܥܰܠ ܟܽܠܳܟ", "ܦܼܪܰܫ ܡܶܢܰܢ ܚܰܕ ܥܰܡܰܢ ܗ̱ܽܘܒܳܟ ܢܶܚܙܶܐ ܠܰܬܠܳܬܰܝܗܽܘܢ", "ܢܰܨ̈ܺܝܚܶܐ ܕܰܦܼܪܰܫܘ̱ ܡܶܢܰܢܬܗܶܐ ܠܰܢ ܫܽܘܪܳܐ ܐܰܝܟ ܝܰܥܩܽܘܒ", "ܘܰܡܠܶܐ ܪ̈ܰܚܡܶܐ ܐܰܝܟ ܒܳܒܽܘܘܓܰܙܳܐ ܕܡ̈ܶܠܶܐ ܐܰܝܟ ܘܰܠܓܶܫ", "ܒܪܺܝܟ ܗܽܘ ܕܰܒܚܰܕ ܨܳܪ ܐܶܢܽܘܢ", "ܐܳܦ ܐܶܢܳܐ ܫܶܚܠܳܐ ܕܡܰܪܥܺܝܬܳܐܠܳܐ ܟܳܡܶܬ ܥܰܠ ܘܳܠܺܝܬܳܐ", "ܨܳܪܶܬ ܨܰܠܡܳܐ ܠܰܬܪܰܝܗܽܘܢܡܶܢ ܣܰܡ̈ܳܡܢܶܐ ܕܰܬܪܰܝܗܽܘܢ", "ܕܬܶܚܼܙܶܐ ܥܳܢܳܐ ܨ̈ܶܒܬܰܝܗܽܘܢܐܳܦ ܡܰܪܥܺܝܬܳܐ ܫܽܘܦܪ̈ܰܝܗܽܘܢ", "ܘܕܰܗܘܺܝܬ ܐܶܡܪܳܐ ܡܰܠܠܳܐܠܳܟ ܐܰܠܳܗܶܗ ܕܰܐܒܪܳܗܳܡ", "ܒܩܰܘܡܶܗ ܕܰܐܒܪܳܡ ܐܰܘܕܶܐ ܠܳܟܒܪܺܝܟ ܗܽܘ ܕܰܥܒܰܕܢܝ̱ ܟܶܢܳܪܶܗ"]}