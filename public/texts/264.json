{"title": "Nisibis 6", "subtitle": "Hymns on Nisibis", "syriacTitle": "ܦܰܢܩܺܝܬܳܐ ܕܡܰܕܪ̈ܳܫܶܐ ܕܰܢܨܺܝܒܺܝܢ ܕܣܺܝܡܺܝܢ ܠܛܽܘܒܳܢܳܐ ܡܳܪܝ̱ ܐܰܦܪܶܝܡ", "author": "Ephrem the Syrian", "text": ["ܒ ܒܰܪ ܩܳܠܶܗ", "ܐܶܪܗܰܛ ܒܽܐܘ̈ܠܳܨܢܰܝܠܘܳܬ ܐܳܣܝܳܐ ܕܡܰܓܳܢ", "ܕܰܐܣܺܝ ܠܒܽܘܣ̈ܒܳܣܰܝܩܰܕ̈ܡܶܐ ܘܬܶܢܝ̈ܳܢܶܐ", "ܕܰܐܚܠܶܡ ܬܠܺܝ̈ܬܳܝܶܐܢܰܐܣܶܐ ܐ̱ܪ̈ܒܺܝܥܳܝܶܐ", "ܥܽܘܢܺܝܬܳܐ: ܐܰܣܳܢܝ ܒܪܳܐ ܒܽܘܟܪܳܐ", "ܒܢ̈ܰܝ ܡܳܪܝ̱ ܐܶܫܬܺܝܘ ܘܰܪܘܺܝܘܛܳܒܳܐ ܕܰܡܼܙܰܓ ܪܽܘܓܙܳܐ", "ܘܰܣܒܼܰܟܘ̱ ܒܬܰܨ̈ܒܝܳܬܰܝܘܰܫܠܼܰܚܘ̱ ܫܕܰܘ ܨܶܒ̈ܬܰܝ", "ܒܰܣܒܶܣ ܕܠܳܐ ܚܰܘܣܳܢܢܰܚ̈ܬܰܝ ܘܟܽܘ̈ܠܳܠܰܝ", "ܓܠܰܐܽܘܢܝ̱ ܘܶܐܬܦܰܪܣܺܝܬܕܶܐܬܢܰܟܦܶܬ ܩܰܠܺܝܠ", "ܡܶܢ ܗܰܘ ܦܽܘܪܣܳܝܳܐܩܰܕܡܳܐ ܘܬܶܢܝܳܢܳܐ", "ܕܶܐܬܢܰܟܦܶܬ ܕܰܬܠܳܬܗܳܐ ܦܰܪܣܝܽܘܢܝ̱ ܕܰܐܪ̈ܒܰܥ", "ܕܰܩܦܰܠܘ̱ ܫܼܩܰܠܘ̱ ܢܰܚ̈ܬܰܝܨ̈ܶܒܬܰܝ ܘܦܰܪ̈ܕܰܝܣܰܝ", "ܒܣܰܩܳܐ ܕܰܟܒܺܝܢ ܡܰܕܒܰܚܝ̱ܚܽܘܪ ܡܳܪܝ̱ ܘܢܰܟܶܦܰܝܢܝ̱", "ܣܰܩܶܗ ܢܗܶܐ ܠܺܝ ܡܳܪܝ̱ܦܪܺܝܣܳܐ ܕܦܽܘܪܩܳܢܳܐ", "ܗܳܐ ܠܰܘ ܒܝܰܕ ܢܰܟܦܳܐܪܕܰܝܬܳܢܝ̱ ܪܰܒܽܘܠܺܝ", "ܕܗܳܐ ܒܶܗܬܬܶܗ ܩܕܳܡܽܘܗ̱ܝܘܡܶܢ ܒܶܣܬܪܶܗ ܚܶܣܕܶܗ", "ܗܽܘ ܓܶܝܪ ܙܽܘܘܳܓܶܗܓܰܘܪܳܐ ܦܫܺܝܚ ܡܶܢܶܗ", "ܗܳܐ ܐܰܢ̱ܬܬܶܗ ܒܰܪܬܶܗܘܫܰܘܬܳܦܬܶܗ ܚܳܬܶܗ", "ܘܶܐܡܳܐ ܕܰܢܦܼܰܩ ܡܶܢܳܗ̇ܒܬܶܢܝܳܐ ܗܼܦܰܟ ܫܰܩܠܳܗ̇", "ܫܡܰܝܳܐ ܬܡܼܰܗܘ̱ ܕܰܟܡܳܐܐܰܪܓܼܶܙ ܘܗܳܐ ܡܰܨܠܼܰܚ", "ܘܶܐܢ ܡܳܪܝ̱ ܣܓܺܝܘ ܥܰܘ̈ܠܰܝܗܳܟܰܢ ܥܫܶܢܘ̱ ܚܰܘ̈ܒܰܝ", "ܕܬܰܫܠܶܡ ܡܢܰܟܰܦܬܳܐܐܶܡܳܐ ܕܢܰܟ̈ܦܳܬܳܐ", "ܠܳܐܬܽܘܪ ܡܣܰܝܰܒܬܳܐܐܶܡܳܐ ܕܛܰܢ̈ܦܳܬܳܐ", "ܙܓܽܘܪܳܝܗ̱ܝ ܕܠܳܐ ܢܺܐܬܶܐܘܢܰܢܺܝܕ ܥܠܰܝ ܪܺܝܫܶܗ", "ܘܢܶܪܦܽܘܣ ܥܠܰܝ ܥܶܩܒܶܗܘܢܶܚܕܶܐ ܕܩܳܠ ܛܶܒܶܗ", "ܗܳܟܰܢ ܫܼܓܰܫ ܬܺܒܶܝܠܘܬܽܘܒ ܢܶܬܪܺܝܡ ܩܰܠܺܝܠ", "ܚܙܰܘ ܡܳܪܝ̱ ܒܢ݁̈ܰܝ ܦܽܘܪܳܣܝܐܳܦܶܢ ܦܰܪܣܝܽܘܢܝ̱ ܒܳܟܶܝܢ", "ܦܪܳܣܳܢܝ̱ ܩܕܳܡ ܝܰܠܕ̈ܰܝܕܟܳܐܶܒ ܠܗܽܘܢ ܡܶܢ ܟܺܐܒܝ̱", "ܘܠܳܐ ܢܰܗܠܽܘܢ ܥܠܰܝܚܶܪ̈ܡܶܐ ܕܠܳܐ ܪ̈ܰܚܡܶܐ", "ܛܥܶܢ ܗܘܺܝ ܘܩܳܡ ܐܰܪ̈ܥܳܬܝ̱ܦܺܐܪ̈ܶܐ ܘܦܽܘ̈ܢܳܩܶܐ", "ܛܽܘ̈ܒܶܐ ܒܓܰܘ ܟܰܪܡܳܐܣܰܒܥܳܐ ܒܚܰܩ̈ܠܳܬܳܐ", "ܘܟܰܕ ܐܶܢܳܐ ܒܗܺܝܠܳܐ ܐ̱ܢܳܐܡܶܢ ܫܶܠܝ ܨܦܼܰܚ ܪܽܘܓܙܳܐ", "ܛܠܺܝܡܺܝܢ ܐܰܟܳܪ̈ܶܐܐܰܣܺܝܢܺܝܢ ܒܳܙܽܘ̈ܙܶܐ", "ܕܺܝܙܶܦܘ ܙܪܰܥܼܘ̱ ܐܰܘܒܶܕܘ̱ܥܰܡ ܚܰܘܒܬܶܗ ܟܰܦܢܶܗ", "ܛܳܟ ܐܳܦ ܛܘܳܬ ܒܳܐܶܬܕܠܰܚܡܶܗ ܚܛܺܝܦ ܡܶܢܶܗ", "ܛܠܺܝܡ ܡܳܪܝ̱ ܐܰܟܳܪܳܐܕܗܼܽܘ ܐܰܘܙܦܳܗ̇ ܠܰܐܪܥܳܐ", "ܫܩܰܠܬܶܗ ܠܓܽܘܥܠܳܢܳܐܘܝܰܗܒܬܶܗ ܠܢܽܘܟܪܳܝܳܐ", "ܝܺܙܶܦܬܶܗ ܕܰܐܟܳܪܳܐܦܪܰܥܬܳܗ̇ ܠܒܳܙܽܘܙܳܐ", "ܛܰܢ ܒܺܝ ܕܕܺܝܠܳܟ ܐ̱ܢܳܐܘܠܳܟ ܡܳܪܝ̱ ܡܟܺܝܪܳܐ ܐ̱ܢܳܐ", "ܫܠܺܝܚܳܐ ܕܡܰܟܪܰܢܝ̱ ܠܳܟܐܡܰܪ ܠܺܝ ܕܛܰܢܳܢܳܐ ܐܰܢ̱ܬ", "ܕܫܽܘܪܳܐ ܕܢܰܟܦ̈ܳܬܳܐܛܢܳܢܰܐ ܗ̱ܘ ܕܓܰܒܪ̈ܰܝܗܶܝܢ", "ܝܰܡ̈ܡܶܐ ܫܓܶܫ ܫܶܡܫܽܘܢܕܛܰܢ ܒܰܐܢ̱ܬܬܶܗ ܪܰܒܰܬ", "ܟܰܕ ܛܳܒ ܡܣܰܝܰܒܬܳܐ ܗ̱ܝܘܰܥܠܰܘܗ̱ܝ ܦܠܺܝܓܳܐ ܗܘܳܬ", "ܛܰܪ ܥܺܕܬܳܟ ܕܰܐܚܪܺܝܢܠܳܐ ܐܺܝܬ ܠܳܗ̇ ܥܰܡܳܟ", "ܟܽܠ ܡܰܢ ܕܠܳܐ ܛܳܐܶܢܒܰܡܟܺܝܪܬܶܗ ܫܺܝܛܳܐ ܗ̱ܝ", "ܛܢܳܢܰܐ ܗ̱ܘ ܡܨܶܐ ܡܰܘܕܰܥܚܽܘܒܳܐ ܕܒܰܡܨܰܥܬܳܐ", "ܐܶܬܩܪܰܝܬ ܛܰܢܳܢܳܐܕܚܽܘܒܳܟ ܬܚܰܘܶܐ ܠܺܝ", "ܟܝܳܢ ܐܰܢ̱ܬܬܳܐ ܗܳܢܰܘܡܚܺܝܠܳܐ ܘܡܰܪܳܚܳܐ", "ܛܢܳܢܰܐ ܗ̱ܘ ܣܳܐܶܡ ܠܳܗ̇ܬܚܶܝܬ ܕܶܚܠܬܳܐ ܟܽܠܫܳܥ", "ܟܰܢܝܽܘܟ ܒܛܰܢ̈ܳܢܶܐܕܬܰܘܕܰܥ ܒܛܺܝܠܽܘܬܳܟ", "ܟܽܠ ܐ̱ܢܳܫ ܗܘܳܐ ܡܳܪܳܐܠܡܶܕܶܡ ܕܠܳܐ ܕܺܝܠܶܗ", "ܟܽܠ ܐ̱ܢܳܫ ܢܦܼܰܩ ܟܰܢܶܫܡܶܕܶܡ ܕܠܳܐ ܒܰܕܰܪ", "ܝܰܘܡܳܐ ܕܒܽܘܠܒܳܠܳܐܙܰܡܢܶܬ ܠܺܝ ܒܚ̈ܰܘܒܰܝ", "ܟܡܳܐ ܢܣܰܝܒܪܽܘܢ ܚܰܫܳܐܠܐܰܝ̈ܳܐ ܘܦܰܠܳܚ̈ܶܐ", "ܩܕܳܡܰܘܗ̱ܝ ܕܦܰܠܳܚܳܐܥܰܒܕ̈ܰܘܗ̱ܝ ܦܣܼܰܩܘ̱ ܘܰܛܥܼܶܢܘ̱", "ܠܥܳܢ̈ܰܘܗ̱ܝ ܕܰܐܟܳܪܳܐܙܰܪ̈ܥܰܘܗ̱ܝ ܚܨܰܕܘ̱ ܘܰܣܼܒܰܠܘ̱", "ܟܕܶܢܘ̱ ܗ̱ܘܰܘ ܙܪܰܥܼܘ̱ ܘܰܫܦܰܢܘ̱ܘܰܦܠܼܰܚܘ̱ ܢܨܰܒܘ̱ ܪܰܒܺܝܘ̱", "ܩܳܡܘ̱ ܡܶܢ ܩܒܽܘܠ ܘܰܒܟܰܘܘܰܣܠܼܶܩܘ̱ ܣܪܺܝܩ ܡܶܢ ܟܽܠ", "ܥܰܡܳܐ ܠܦܰܠܳܚ̈ܶܐܥܰܠܠܰܬ ܠܒ̈ܳܙܽܘܙܶܐ", "ܠܳܐ ܡܳܪܝ̱ ܥܒܰܕܘ̱ ܪ̈ܺܝܫܶܐܛܶܟ̈ܣܶܐ ܒܓܰܘ ܪܽܘܓܙܳܐ", "ܐܶܠܽܘ ܨܒܰܘ ܛܰܟܶܣܘ̱ܠܳܐ ܕܶܝܢ ܫܒܼܰܩܘ̱ ܥܰܘܼܠܰܢ", "ܟܰܕ ܛܳܒ ܦܟܶܗ ܪܽܘܓܙܳܐܠܡܶܒܰܙ ܢܩܳܐ ܪܽܘܓܙܳܐ", "ܠܰܐܝܢܳܐ ܡܶܢ ܟܽܠ ܓܰܒ̈ܰܝܐܶܚܽܘܪ ܕܶܐܬܒܰܝܰܐ", "ܒܫ̈ܶܬܠܳܬܝ ܕܶܐܬܚܰܝܰܒܒܬܰܩ̈ܢܳܬܝ̱ ܕܶܐܬܚܰܒܰܠ", "ܛܳܒܳܐ ܕܩܳܠ ܫܰܝܢܳܐܟܰܪܝܽܘܬܝ̱ ܢܦܰܝܶܓ ܡܶܢܝ̱", "ܠܳܐ ܬܰܫܠܡܰܢܝ̱ ܕܰܠܡܳܐܐܶܣܬܒܰܪ ܕܶܐܓܰܪܬܳܐ", "ܝܰܗܼܒܬ ܠܺܝ ܕܕܽܘܠܳܠܳܐܘܰܫܪܰܝܬ ܫܰܡܰܪܬܳܢܝ̱", "ܠܳܐ ܡܳܪܝ̱ ܢܶܩܪܽܘܢܳܢܝ̱ܫܒܺܝܩܬܳܐ ܘܰܡܨܰܥܰܪܬܳܐ", "ܠܳܐ ܐܺܝܬ ܠܺܝ ܡܶܕܶܡܕܶܐܬܕܟܰܪ ܩܕܳܡ ܥܰܝ̈ܢܰܝܟ", "ܕܰܒܟܽܠܝ̱ ܒܣܺܝܪܳܐ ܐ̱ܢܳܐܐܶܬܕܟܰܪ ܠܺܝ ܐܰܠܳܗܝ̱", "ܗܳܕܶܐ ܠܚܽܘܕ ܕܰܐ̱ܚܪܺܝܢܠܳܐ ܣܺܝܡ ܠܺܝ ܥܰܡܳܟ", "ܡܰܢܽܘ ܕܠܳܐ ܢܶܒܟܶܝܢܝ̱ܒܩܳܠܳܐ ܘܒܽܐܘܠܺܝܬܳܐ", "ܕܰܩܕܳܡ ܟܶܣܐܳܐ ܝܰܘܡܺܝ̈ܢܢܰܟܦܬܳܐ ܘܰܡܟܰܠܠܰܬܳܐ", "ܘܒܳܬܰܪ ܟܶܣܐܳܐ ܝܰܘܡܺܝ̈ܢܓܠܺܝܬܳܐ ܘܰܡܦܰܪܣܰܝܬܳܐ", "ܢܰܟ̈ܦܳܬܝ̱ ܕܬܰܘ̈ܳܢܶܐܦܳܗܶܝܢ ܒܚܰܩ̈ܠܳܬܳܐ", "ܕܪܽܘܓܙܳܐ ܕܰܠܟܽܠ ܡܰܪܘܶܐܐܶܙܰܠ ܠܝܰܩܺܝܪ̈ܳܬܝ̱", "ܚܢܳܢܳܟ ܡܫܰܝܶܢ ܟܽܠܢܢܰܟܶܦ ܠܚܰܒܺܝ̈ܒܳܬܝ̱", "ܣܳܒ̈ܳܬܝ ܘܝ̈ܳܠܽܘܕܳܬܝܗܳܐ ܓ̇ܳܥܶܝܢ ܩܽܘܕܡܰܝܟ", "ܕܛ̈ܰܠܝܳܢ ܒܩ̈ܳܠܰܝܗܶܝܢܕܣܳܒ̈ܳܢ ܒܕܶܡ̈ܥܰܝܗܶܝܢ", "ܒܬܽܘ̈ܠܳܬܝ ܒܨܰܘܡ̈ܰܝܗܶܝܢܢܰܟ̈ܦܳܬܝ ܒܣܰܩ̈ܰܝܗܶܝܢ", "ܥܰܝ̈ܢܰܝ ܠܟܽܠ ܫ̈ܽܘܩܺܝܢܫܶܩܠܶܬ ܘܗܳܐ ܨܳܕܶܝܢ", "ܦܳܫܘ̱ ܡܶܢ ܡܳܐܐ ܥܶܣܪܳܐܘܰܐܠܦܳܐ ܡܶܢ ܪܶܒܽܘܬܳܐ", "ܫܰܝܶܢ ܡܠܺܝ ܫܽܘܩ̈ܰܝܪܒܳܒܬܳܐ ܕܥܳܡܽܘܪ̈ܰܝ", "ܦܰܢܳܐ ܠܒܰܪ̈ܳܝܶܐܘܚܰܕܳܐ ܠܓܰܘ̈ܳܝܶܐ", "ܪܰܒܳܐ ܗܳܐ ܛܰܝܒܽܘܬܳܟܕܬܶܦܪܽܘܣ ܠܓܰܘ ܘܰܠܒܰܪ", "ܢܟܰܢܫܰܢ ܠܦܰܪ̈ܽܘܓܰܝܟ̈ܶܢܦܶܐ ܕܛܰܝܒܽܘܬܳܟ", "ܨܠܽܘܬܳܐ ܕܙܰܕܺܝ̈ܩܰܝܬܢܰܛܰܪ ܠܥܳܪ̈ܽܘܩܰܝ", "ܕܠܳܐ ܡܗܰܝܡܢܺܝܢ ܬܰܒܪܽܘܢܝ̱ܘܕܰܡܗܰܝܡܢܺܝܢ ܣܰܡܟܽܘܢܝ̱", "ܒܰܡܗ̈ܰܝܡܢܶܐ ܚܰܣܶܕܠܰܐܝܠܶܝܢ ܕܠܳܐ ܗܰܝܡܶܢܘ̱", "ܩܪܶܒܘ̱ ܗ̱ܘܰܘ ܒܚܰܕ ܝܰܘܡܳܐܥܺܐܕ̈ܶܐ ܬܪ̈ܶܝܢ ܐܰܝܟ ܚܰܕ", "ܥܺܐܕܳܐ ܕܣܽܘܠܳܩܳܟܘܥܺܐܕܳܐ ܕܰܐܬܠܺܝ̈ܛܰܝܟ", "ܥܺܐܕܳܐ ܕܰܩܛܰܪ ܬܳܓܳܟܘܕܽܘܟܪܳܢ ܟܠܺܝܠ ܥܰܒܕ̈ܰܝܟ", "ܪܰܚܶܡ ܕܥܰܦܘ̱ ܗ̱ܘܰܘ ܠܰܢܥܺܐܕ̈ܶܐ ܒܚܰܕ ܝܰܘܡܳܐ", "ܘܥܰܦܘ̱ ܠܰܢ ܚܠܳܦܰܝܗܽܘܢܥܺܐܕ̈ܶܐ ܬܪ̈ܶܝܢ ܐܰܟܚܰܕ", "ܚܰܫܳܐ ܡܶܢ ܩܳܠ ܛܳܒܳܐܘܶܐܒܠܳܐ ܡܶܢ ܚܽܘܒܠܳܐ", "ܫܰܝܶܢ ܠܥܰܕܥܺܐܕ̈ܰܝܕܰܒܼܛܶܠܘ̱ ܬܪ̈ܶܝܢ ܥܺܐܕ̈ܰܝ", "ܘܰܚܠܳܦ ܪܽܘܓܪ̈ܳܓܶܐܣܪܺܝܕ̈ܰܝ ܒܥܰܕ̈ܥܺܕܶܐ", "ܓܽܘܢܳܚ̈ܶܐ ܘܚܽܘܒ̈ܠܶܐܦܓܰܥܼܘ̱ ܒܺܝ ܒܟܽܠ ܕܽܘܟܳܐ", "ܬܰܦܢܶܐ ܠܪ̈ܰܚܺܝܩܰܝܬܰܦܨܰܚ ܠܩܰܪ̈ܺܝܒܰܝ", "ܘܶܬܬܟܪܶܙ ܒܓܰܘ ܐܰܬܪܰܢܣܒܰܪܬܳܐ ܕܚܰܕ̈ܘܳܬܳܐ", "ܘܶܐܦܪܽܘܥ ܚܠܳܦ ܫܰܝܢܳܐܫܽܘܒܚܳܐ ܒܟܽܠ ܦܽܘ̈ܡܺܝܢ"], "lines": ["ܒ ܒܰܪ ܩܳܠܶܗ", "ܐܶܪܗܰܛ ܒܽܐܘ̈ܠܳܨܢܰܝܠܘܳܬ ܐܳܣܝܳܐ ܕܡܰܓܳܢ", "ܕܰܐܣܺܝ ܠܒܽܘܣ̈ܒܳܣܰܝܩܰܕ̈ܡܶܐ ܘܬܶܢܝ̈ܳܢܶܐ", "ܕܰܐܚܠܶܡ ܬܠܺܝ̈ܬܳܝܶܐܢܰܐܣܶܐ ܐ̱ܪ̈ܒܺܝܥܳܝܶܐ", "ܥܽܘܢܺܝܬܳܐ: ܐܰܣܳܢܝ ܒܪܳܐ ܒܽܘܟܪܳܐ", "ܒܢ̈ܰܝ ܡܳܪܝ̱ ܐܶܫܬܺܝܘ ܘܰܪܘܺܝܘܛܳܒܳܐ ܕܰܡܼܙܰܓ ܪܽܘܓܙܳܐ", "ܘܰܣܒܼܰܟܘ̱ ܒܬܰܨ̈ܒܝܳܬܰܝܘܰܫܠܼܰܚܘ̱ ܫܕܰܘ ܨܶܒ̈ܬܰܝ", "ܒܰܣܒܶܣ ܕܠܳܐ ܚܰܘܣܳܢܢܰܚ̈ܬܰܝ ܘܟܽܘ̈ܠܳܠܰܝ", "ܓܠܰܐܽܘܢܝ̱ ܘܶܐܬܦܰܪܣܺܝܬܕܶܐܬܢܰܟܦܶܬ ܩܰܠܺܝܠ", "ܡܶܢ ܗܰܘ ܦܽܘܪܣܳܝܳܐܩܰܕܡܳܐ ܘܬܶܢܝܳܢܳܐ", "ܕܶܐܬܢܰܟܦܶܬ ܕܰܬܠܳܬܗܳܐ ܦܰܪܣܝܽܘܢܝ̱ ܕܰܐܪ̈ܒܰܥ", "ܕܰܩܦܰܠܘ̱ ܫܼܩܰܠܘ̱ ܢܰܚ̈ܬܰܝܨ̈ܶܒܬܰܝ ܘܦܰܪ̈ܕܰܝܣܰܝ", "ܒܣܰܩܳܐ ܕܰܟܒܺܝܢ ܡܰܕܒܰܚܝ̱ܚܽܘܪ ܡܳܪܝ̱ ܘܢܰܟܶܦܰܝܢܝ̱", "ܣܰܩܶܗ ܢܗܶܐ ܠܺܝ ܡܳܪܝ̱ܦܪܺܝܣܳܐ ܕܦܽܘܪܩܳܢܳܐ", "ܗܳܐ ܠܰܘ ܒܝܰܕ ܢܰܟܦܳܐܪܕܰܝܬܳܢܝ̱ ܪܰܒܽܘܠܺܝ", "ܕܗܳܐ ܒܶܗܬܬܶܗ ܩܕܳܡܽܘܗ̱ܝܘܡܶܢ ܒܶܣܬܪܶܗ ܚܶܣܕܶܗ", "ܗܽܘ ܓܶܝܪ ܙܽܘܘܳܓܶܗܓܰܘܪܳܐ ܦܫܺܝܚ ܡܶܢܶܗ", "ܗܳܐ ܐܰܢ̱ܬܬܶܗ ܒܰܪܬܶܗܘܫܰܘܬܳܦܬܶܗ ܚܳܬܶܗ", "ܘܶܐܡܳܐ ܕܰܢܦܼܰܩ ܡܶܢܳܗ̇ܒܬܶܢܝܳܐ ܗܼܦܰܟ ܫܰܩܠܳܗ̇", "ܫܡܰܝܳܐ ܬܡܼܰܗܘ̱ ܕܰܟܡܳܐܐܰܪܓܼܶܙ ܘܗܳܐ ܡܰܨܠܼܰܚ", "ܘܶܐܢ ܡܳܪܝ̱ ܣܓܺܝܘ ܥܰܘ̈ܠܰܝܗܳܟܰܢ ܥܫܶܢܘ̱ ܚܰܘ̈ܒܰܝ", "ܕܬܰܫܠܶܡ ܡܢܰܟܰܦܬܳܐܐܶܡܳܐ ܕܢܰܟ̈ܦܳܬܳܐ", "ܠܳܐܬܽܘܪ ܡܣܰܝܰܒܬܳܐܐܶܡܳܐ ܕܛܰܢ̈ܦܳܬܳܐ", "ܙܓܽܘܪܳܝܗ̱ܝ ܕܠܳܐ ܢܺܐܬܶܐܘܢܰܢܺܝܕ ܥܠܰܝ ܪܺܝܫܶܗ", "ܘܢܶܪܦܽܘܣ ܥܠܰܝ ܥܶܩܒܶܗܘܢܶܚܕܶܐ ܕܩܳܠ ܛܶܒܶܗ", "ܗܳܟܰܢ ܫܼܓܰܫ ܬܺܒܶܝܠܘܬܽܘܒ ܢܶܬܪܺܝܡ ܩܰܠܺܝܠ", "ܚܙܰܘ ܡܳܪܝ̱ ܒܢ݁̈ܰܝ ܦܽܘܪܳܣܝܐܳܦܶܢ ܦܰܪܣܝܽܘܢܝ̱ ܒܳܟܶܝܢ", "ܦܪܳܣܳܢܝ̱ ܩܕܳܡ ܝܰܠܕ̈ܰܝܕܟܳܐܶܒ ܠܗܽܘܢ ܡܶܢ ܟܺܐܒܝ̱", "ܘܠܳܐ ܢܰܗܠܽܘܢ ܥܠܰܝܚܶܪ̈ܡܶܐ ܕܠܳܐ ܪ̈ܰܚܡܶܐ", "ܛܥܶܢ ܗܘܺܝ ܘܩܳܡ ܐܰܪ̈ܥܳܬܝ̱ܦܺܐܪ̈ܶܐ ܘܦܽܘ̈ܢܳܩܶܐ", "ܛܽܘ̈ܒܶܐ ܒܓܰܘ ܟܰܪܡܳܐܣܰܒܥܳܐ ܒܚܰܩ̈ܠܳܬܳܐ", "ܘܟܰܕ ܐܶܢܳܐ ܒܗܺܝܠܳܐ ܐ̱ܢܳܐܡܶܢ ܫܶܠܝ ܨܦܼܰܚ ܪܽܘܓܙܳܐ", "ܛܠܺܝܡܺܝܢ ܐܰܟܳܪ̈ܶܐܐܰܣܺܝܢܺܝܢ ܒܳܙܽܘ̈ܙܶܐ", "ܕܺܝܙܶܦܘ ܙܪܰܥܼܘ̱ ܐܰܘܒܶܕܘ̱ܥܰܡ ܚܰܘܒܬܶܗ ܟܰܦܢܶܗ", "ܛܳܟ ܐܳܦ ܛܘܳܬ ܒܳܐܶܬܕܠܰܚܡܶܗ ܚܛܺܝܦ ܡܶܢܶܗ", "ܛܠܺܝܡ ܡܳܪܝ̱ ܐܰܟܳܪܳܐܕܗܼܽܘ ܐܰܘܙܦܳܗ̇ ܠܰܐܪܥܳܐ", "ܫܩܰܠܬܶܗ ܠܓܽܘܥܠܳܢܳܐܘܝܰܗܒܬܶܗ ܠܢܽܘܟܪܳܝܳܐ", "ܝܺܙܶܦܬܶܗ ܕܰܐܟܳܪܳܐܦܪܰܥܬܳܗ̇ ܠܒܳܙܽܘܙܳܐ", "ܛܰܢ ܒܺܝ ܕܕܺܝܠܳܟ ܐ̱ܢܳܐܘܠܳܟ ܡܳܪܝ̱ ܡܟܺܝܪܳܐ ܐ̱ܢܳܐ", "ܫܠܺܝܚܳܐ ܕܡܰܟܪܰܢܝ̱ ܠܳܟܐܡܰܪ ܠܺܝ ܕܛܰܢܳܢܳܐ ܐܰܢ̱ܬ", "ܕܫܽܘܪܳܐ ܕܢܰܟܦ̈ܳܬܳܐܛܢܳܢܰܐ ܗ̱ܘ ܕܓܰܒܪ̈ܰܝܗܶܝܢ", "ܝܰܡ̈ܡܶܐ ܫܓܶܫ ܫܶܡܫܽܘܢܕܛܰܢ ܒܰܐܢ̱ܬܬܶܗ ܪܰܒܰܬ", "ܟܰܕ ܛܳܒ ܡܣܰܝܰܒܬܳܐ ܗ̱ܝܘܰܥܠܰܘܗ̱ܝ ܦܠܺܝܓܳܐ ܗܘܳܬ", "ܛܰܪ ܥܺܕܬܳܟ ܕܰܐܚܪܺܝܢܠܳܐ ܐܺܝܬ ܠܳܗ̇ ܥܰܡܳܟ", "ܟܽܠ ܡܰܢ ܕܠܳܐ ܛܳܐܶܢܒܰܡܟܺܝܪܬܶܗ ܫܺܝܛܳܐ ܗ̱ܝ", "ܛܢܳܢܰܐ ܗ̱ܘ ܡܨܶܐ ܡܰܘܕܰܥܚܽܘܒܳܐ ܕܒܰܡܨܰܥܬܳܐ", "ܐܶܬܩܪܰܝܬ ܛܰܢܳܢܳܐܕܚܽܘܒܳܟ ܬܚܰܘܶܐ ܠܺܝ", "ܟܝܳܢ ܐܰܢ̱ܬܬܳܐ ܗܳܢܰܘܡܚܺܝܠܳܐ ܘܡܰܪܳܚܳܐ", "ܛܢܳܢܰܐ ܗ̱ܘ ܣܳܐܶܡ ܠܳܗ̇ܬܚܶܝܬ ܕܶܚܠܬܳܐ ܟܽܠܫܳܥ", "ܟܰܢܝܽܘܟ ܒܛܰܢ̈ܳܢܶܐܕܬܰܘܕܰܥ ܒܛܺܝܠܽܘܬܳܟ", "ܟܽܠ ܐ̱ܢܳܫ ܗܘܳܐ ܡܳܪܳܐܠܡܶܕܶܡ ܕܠܳܐ ܕܺܝܠܶܗ", "ܟܽܠ ܐ̱ܢܳܫ ܢܦܼܰܩ ܟܰܢܶܫܡܶܕܶܡ ܕܠܳܐ ܒܰܕܰܪ", "ܝܰܘܡܳܐ ܕܒܽܘܠܒܳܠܳܐܙܰܡܢܶܬ ܠܺܝ ܒܚ̈ܰܘܒܰܝ", "ܟܡܳܐ ܢܣܰܝܒܪܽܘܢ ܚܰܫܳܐܠܐܰܝ̈ܳܐ ܘܦܰܠܳܚ̈ܶܐ", "ܩܕܳܡܰܘܗ̱ܝ ܕܦܰܠܳܚܳܐܥܰܒܕ̈ܰܘܗ̱ܝ ܦܣܼܰܩܘ̱ ܘܰܛܥܼܶܢܘ̱", "ܠܥܳܢ̈ܰܘܗ̱ܝ ܕܰܐܟܳܪܳܐܙܰܪ̈ܥܰܘܗ̱ܝ ܚܨܰܕܘ̱ ܘܰܣܼܒܰܠܘ̱", "ܟܕܶܢܘ̱ ܗ̱ܘܰܘ ܙܪܰܥܼܘ̱ ܘܰܫܦܰܢܘ̱ܘܰܦܠܼܰܚܘ̱ ܢܨܰܒܘ̱ ܪܰܒܺܝܘ̱", "ܩܳܡܘ̱ ܡܶܢ ܩܒܽܘܠ ܘܰܒܟܰܘܘܰܣܠܼܶܩܘ̱ ܣܪܺܝܩ ܡܶܢ ܟܽܠ", "ܥܰܡܳܐ ܠܦܰܠܳܚ̈ܶܐܥܰܠܠܰܬ ܠܒ̈ܳܙܽܘܙܶܐ", "ܠܳܐ ܡܳܪܝ̱ ܥܒܰܕܘ̱ ܪ̈ܺܝܫܶܐܛܶܟ̈ܣܶܐ ܒܓܰܘ ܪܽܘܓܙܳܐ", "ܐܶܠܽܘ ܨܒܰܘ ܛܰܟܶܣܘ̱ܠܳܐ ܕܶܝܢ ܫܒܼܰܩܘ̱ ܥܰܘܼܠܰܢ", "ܟܰܕ ܛܳܒ ܦܟܶܗ ܪܽܘܓܙܳܐܠܡܶܒܰܙ ܢܩܳܐ ܪܽܘܓܙܳܐ", "ܠܰܐܝܢܳܐ ܡܶܢ ܟܽܠ ܓܰܒ̈ܰܝܐܶܚܽܘܪ ܕܶܐܬܒܰܝܰܐ", "ܒܫ̈ܶܬܠܳܬܝ ܕܶܐܬܚܰܝܰܒܒܬܰܩ̈ܢܳܬܝ̱ ܕܶܐܬܚܰܒܰܠ", "ܛܳܒܳܐ ܕܩܳܠ ܫܰܝܢܳܐܟܰܪܝܽܘܬܝ̱ ܢܦܰܝܶܓ ܡܶܢܝ̱", "ܠܳܐ ܬܰܫܠܡܰܢܝ̱ ܕܰܠܡܳܐܐܶܣܬܒܰܪ ܕܶܐܓܰܪܬܳܐ", "ܝܰܗܼܒܬ ܠܺܝ ܕܕܽܘܠܳܠܳܐܘܰܫܪܰܝܬ ܫܰܡܰܪܬܳܢܝ̱", "ܠܳܐ ܡܳܪܝ̱ ܢܶܩܪܽܘܢܳܢܝ̱ܫܒܺܝܩܬܳܐ ܘܰܡܨܰܥܰܪܬܳܐ", "ܠܳܐ ܐܺܝܬ ܠܺܝ ܡܶܕܶܡܕܶܐܬܕܟܰܪ ܩܕܳܡ ܥܰܝ̈ܢܰܝܟ", "ܕܰܒܟܽܠܝ̱ ܒܣܺܝܪܳܐ ܐ̱ܢܳܐܐܶܬܕܟܰܪ ܠܺܝ ܐܰܠܳܗܝ̱", "ܗܳܕܶܐ ܠܚܽܘܕ ܕܰܐ̱ܚܪܺܝܢܠܳܐ ܣܺܝܡ ܠܺܝ ܥܰܡܳܟ", "ܡܰܢܽܘ ܕܠܳܐ ܢܶܒܟܶܝܢܝ̱ܒܩܳܠܳܐ ܘܒܽܐܘܠܺܝܬܳܐ", "ܕܰܩܕܳܡ ܟܶܣܐܳܐ ܝܰܘܡܺܝ̈ܢܢܰܟܦܬܳܐ ܘܰܡܟܰܠܠܰܬܳܐ", "ܘܒܳܬܰܪ ܟܶܣܐܳܐ ܝܰܘܡܺܝ̈ܢܓܠܺܝܬܳܐ ܘܰܡܦܰܪܣܰܝܬܳܐ", "ܢܰܟ̈ܦܳܬܝ̱ ܕܬܰܘ̈ܳܢܶܐܦܳܗܶܝܢ ܒܚܰܩ̈ܠܳܬܳܐ", "ܕܪܽܘܓܙܳܐ ܕܰܠܟܽܠ ܡܰܪܘܶܐܐܶܙܰܠ ܠܝܰܩܺܝܪ̈ܳܬܝ̱", "ܚܢܳܢܳܟ ܡܫܰܝܶܢ ܟܽܠܢܢܰܟܶܦ ܠܚܰܒܺܝ̈ܒܳܬܝ̱", "ܣܳܒ̈ܳܬܝ ܘܝ̈ܳܠܽܘܕܳܬܝܗܳܐ ܓ̇ܳܥܶܝܢ ܩܽܘܕܡܰܝܟ", "ܕܛ̈ܰܠܝܳܢ ܒܩ̈ܳܠܰܝܗܶܝܢܕܣܳܒ̈ܳܢ ܒܕܶܡ̈ܥܰܝܗܶܝܢ", "ܒܬܽܘ̈ܠܳܬܝ ܒܨܰܘܡ̈ܰܝܗܶܝܢܢܰܟ̈ܦܳܬܝ ܒܣܰܩ̈ܰܝܗܶܝܢ", "ܥܰܝ̈ܢܰܝ ܠܟܽܠ ܫ̈ܽܘܩܺܝܢܫܶܩܠܶܬ ܘܗܳܐ ܨܳܕܶܝܢ", "ܦܳܫܘ̱ ܡܶܢ ܡܳܐܐ ܥܶܣܪܳܐܘܰܐܠܦܳܐ ܡܶܢ ܪܶܒܽܘܬܳܐ", "ܫܰܝܶܢ ܡܠܺܝ ܫܽܘܩ̈ܰܝܪܒܳܒܬܳܐ ܕܥܳܡܽܘܪ̈ܰܝ", "ܦܰܢܳܐ ܠܒܰܪ̈ܳܝܶܐܘܚܰܕܳܐ ܠܓܰܘ̈ܳܝܶܐ", "ܪܰܒܳܐ ܗܳܐ ܛܰܝܒܽܘܬܳܟܕܬܶܦܪܽܘܣ ܠܓܰܘ ܘܰܠܒܰܪ", "ܢܟܰܢܫܰܢ ܠܦܰܪ̈ܽܘܓܰܝܟ̈ܶܢܦܶܐ ܕܛܰܝܒܽܘܬܳܟ", "ܨܠܽܘܬܳܐ ܕܙܰܕܺܝ̈ܩܰܝܬܢܰܛܰܪ ܠܥܳܪ̈ܽܘܩܰܝ", "ܕܠܳܐ ܡܗܰܝܡܢܺܝܢ ܬܰܒܪܽܘܢܝ̱ܘܕܰܡܗܰܝܡܢܺܝܢ ܣܰܡܟܽܘܢܝ̱", "ܒܰܡܗ̈ܰܝܡܢܶܐ ܚܰܣܶܕܠܰܐܝܠܶܝܢ ܕܠܳܐ ܗܰܝܡܶܢܘ̱", "ܩܪܶܒܘ̱ ܗ̱ܘܰܘ ܒܚܰܕ ܝܰܘܡܳܐܥܺܐܕ̈ܶܐ ܬܪ̈ܶܝܢ ܐܰܝܟ ܚܰܕ", "ܥܺܐܕܳܐ ܕܣܽܘܠܳܩܳܟܘܥܺܐܕܳܐ ܕܰܐܬܠܺܝ̈ܛܰܝܟ", "ܥܺܐܕܳܐ ܕܰܩܛܰܪ ܬܳܓܳܟܘܕܽܘܟܪܳܢ ܟܠܺܝܠ ܥܰܒܕ̈ܰܝܟ", "ܪܰܚܶܡ ܕܥܰܦܘ̱ ܗ̱ܘܰܘ ܠܰܢܥܺܐܕ̈ܶܐ ܒܚܰܕ ܝܰܘܡܳܐ", "ܘܥܰܦܘ̱ ܠܰܢ ܚܠܳܦܰܝܗܽܘܢܥܺܐܕ̈ܶܐ ܬܪ̈ܶܝܢ ܐܰܟܚܰܕ", "ܚܰܫܳܐ ܡܶܢ ܩܳܠ ܛܳܒܳܐܘܶܐܒܠܳܐ ܡܶܢ ܚܽܘܒܠܳܐ", "ܫܰܝܶܢ ܠܥܰܕܥܺܐܕ̈ܰܝܕܰܒܼܛܶܠܘ̱ ܬܪ̈ܶܝܢ ܥܺܐܕ̈ܰܝ", "ܘܰܚܠܳܦ ܪܽܘܓܪ̈ܳܓܶܐܣܪܺܝܕ̈ܰܝ ܒܥܰܕ̈ܥܺܕܶܐ", "ܓܽܘܢܳܚ̈ܶܐ ܘܚܽܘܒ̈ܠܶܐܦܓܰܥܼܘ̱ ܒܺܝ ܒܟܽܠ ܕܽܘܟܳܐ", "ܬܰܦܢܶܐ ܠܪ̈ܰܚܺܝܩܰܝܬܰܦܨܰܚ ܠܩܰܪ̈ܺܝܒܰܝ", "ܘܶܬܬܟܪܶܙ ܒܓܰܘ ܐܰܬܪܰܢܣܒܰܪܬܳܐ ܕܚܰܕ̈ܘܳܬܳܐ", "ܘܶܐܦܪܽܘܥ ܚܠܳܦ ܫܰܝܢܳܐܫܽܘܒܚܳܐ ܒܟܽܠ ܦܽܘ̈ܡܺܝܢ"]}