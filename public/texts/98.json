{"title": "On the Flood", "subtitle": "The Homilies of Mar Narsai", "syriacTitle": "ܥܲܠ ܛܵܘܦܵܢܵܐ", "author": "Narsai", "text": ["ܡܸܐܡܪܵܐ: ܝܘ܀ ܥܠ ܛܵܘܦܵܢܵܐ܀", "ܕܝܼܠܹܗ ܟܲܕ ܕܝܼܠܹܗ ܡܹܐܡܪܵܐ ܕܫܸܬܿܬܲܥܣܲܪ ܕܥܲܠ ܛܵܘܦܵܢܵܐ܀", "ܘܡܸܬܼܐ̱ܡܲܪ ܒܨܵܘܡܵܐ܀", "ܥܘܼܢܵܝܵܐ܀", "ܒܪܝܼܟ ܗ̄ܘ̣ ܕܚܲܠܸܦ ܥܘܼܡܪܵܐ ܕܐܲܪܥܵܐ܀", "ܝܼܗ̄ܒܼ ܠܲܢ ܒܛܲܝܒܿܘܼܬܹܗ ܥܘܼܡܪܵܐ ܕܲܫܡܲܝܵܐ܀", "ܐܲܝܲܚ̈܀", ":ܚܲܟܿܝܼܡ ܘܲܫܒܼܝܼܚ ܒܵܪܘܿܝܵܐ", "ܕܡ̣ܢ ܠܵܐ ܡܕܡ ܬܩܢ ܟܠ.", ":ܘܚܵܘܝܼ ܚܲܝܠܹܗ ܒܥܒܕ̈ܘܗܝ", "ܕܐܸܡ݂ܲܪ ܘܐܸܬܼܵܘ ܠܲܗܘܝܵܐ܀", ":ܟܣܹܐ ܗ̄ܘ̣ܵܐ ܥܘܼܬܼܪܹܗ ܒܝܼܕܲ ܥܬܹܗ", "ܩܕܼܵܡ ܬܘܼܩܵܢܵܐ ܕܒܸܪ̈ܝܵܬܹܗ.", ":ܘܲܓܼܠ̣ܵܝܗܝ ܚܘܼܒܹܿܗ ܠܨܒܼܝܵܢܹܗ", "ܘܐܲܫܦܲܥ ܥܲܠ ܟܠ ܡܵܘܗܲܒܼܬܹܗ܀", ":ܒܛܲܟܼܣܵܐ ܬܲܩܸܢ ܟܠܡܹܗ", "ܘܠܵܐ ܥܒ݂ܲܕ ܡܸܕܼܵܡ ܚܲܣܝܼܪ̈ܐ.", ":ܕܒܲܟܼܝܵܢܹܗ ܓܡܝܼܪܵܐ ܐܝܼܬܼܵܘܗܝ", "ܓܡܝܼܪ ܩܵܢܹܗ ܘܲܡܫܲܠܲܝ܀", ":ܙܲܒܼܢܵܐ ܦܣܝܼܩ ܗ̄ܘ̣ܵܐ ܒܝܲܕܼܥܬܹܗ", "ܕܐܸܡܲܬܼܝ ܘܒܪܹܐ ܒܸܪ̈ܝܵܬܼܵܐ.", "ܘܟܲܣܝܵܐ ܗ̄ܘ̣ܵܬܼ ܦܪܘܿܬܼܘܿܙܡܝܼܵܐ", "ܥܲܡ ܟܲܣܝܘܼܬܼܵܗ ܕܲܟܼܝܵܢܹܗ܀", ":ܓܠ̣ܵܐ ܟܲܣܝܘܼܬܹܗ ܒܲܥܒܼܵܕܼܵܘ̈ܗܝ", "ܘܚܵܘܝܼ ܚܲܝܠܹܗ ܒܬܼܘܼܩܵܢܹܗ.", ":ܘܲܩܥ̣ܵܘ ܠܹܗ ܟܸܢܫܲܝ̈ ܪܵܘܡܵܐ", "ܫܒܼܝܼܚ ܒܵܪܘܿܝܵܐ ܒܟܼܠ ܕܲܒܼܪܵܐ܀", ":ܒܝܲܕܼ ܬܼܘܼܩܵܢܵܐ ܕܥܒܼܕܼܘ̈ܗܝ", "ܐܲܠܸܦ ܐܸܢܘܿܢ ܠܲܡܠ̈ܝܼܠܹܐ.", ":ܕܚܲܕܼ ܗ̄ܘ̣ ܚܲܝܠܵܐ ܕܬܲܩܸܢ ܟܠ", "ܘܠܵܐ ܗ̄ܘ̣ܵܐ ܡܸܕܼܡ ܒܸܠܥܵܕܵܘܗܝ܀", ":ܚܲܕܼ ܓܘܼܫܡܵܐ ܘܲܥ̣ܒܲܕ [ܗ̄ܘ̣ܵܐ] ܘܪܲܟܸܿܒܼ", "ܠܲܡܠܝܼ̈ܠܹܐ ܘܲܠܫܲܬܼܝ̈ܩܐ.", ":ܘܐܲܣܪܹܗ ܠܟ̣ܠܹܗ ܬܘܼܩܵܢܹܗ", "ܒܪܘܼܟܵܒܼܲܐ ܕܨܲܠܡܹܗ ܕܐܵܕܼܵܡ܀", ":ܥܲܒܼܕܹܗ ܠܨܲܠܡܵܐ ܡܲܚܙܝܼܬܼܵܐ", "ܕܢܚܘܪܘܢ ܒܗ ܬܘܩܵܢܵܘ̈ܗܝ.", ":ܕܒܨܠܡܵܐ ܓܲܠܝܵܐ ܢܚܙܘܢ", "ܟܲܣܝܘܼܬܹܗ ܕܠܵܐ ܡܸܬܕܼܪܢܵܐ܀", ":ܒܨܲܠܡܹܗ ܐܲܠܸܦ ܠܲܡܠܝܼ̈ܠܹܐ", "ܕܲܟܼܡܵܐ ܪܵܚܸ̇ܡ ܬܘܩܢܘܗܝ.", ":ܘܒܓܙܪ ܕܝܼܢܵܐ ܕܣܲܟܼܠܘܼܬܼܵܐ", "ܚܵܘܝܼ ܕܪܵܚܸ̇ܡ ܟܹܐܢܘܬܼܵܐ ܗ̄ܘ̣܀", ":ܪܓܵܝ̣ܗܝ ܠܐܵܕܼܵܡ ܕܫܛ̣ ܦܘܼܩܕܵܢܵܐ", "ܘܐܣܠܝܼ ܠܩܵ ܐܹܝܢ ܥܲܠ ܕܲܩܛܲܠ.", ":ܘܚܵܘܝܼ ܚܵܘܼܒܹܿܗ ܘܟܹܐܢܘܼܬܹܗ", "ܕܪܵܕܹܐ ܘܩܵܢܹ̇ܐ ܘܠܵܐ ܡܚܲܒܸܿܠ܀", ":ܚܵܘܝܼ ܐܸܢܘܿܢ ܐܸܢܘܿܢ ܟܹܐܢܘܼܬܹܗ", "ܕܣܵܢܹ̇ܿܐ ܥܵܘܠܵܐ ܘܲܚܛܝܼܬܼܵܐ.", ":ܘܚܵܘܝܼ ܐܢܘܢ ܛܵܒܼܘܬܹܗ", "ܕܟܼܡܵܐ ܪܵܚܸ̇ܡ ܬܝܒ̈ܐ܀", "ܐܲܝܟ ܫܲܒܼܪܹ̈ܐ ܠܝܲܕܼ ܥܬܼܐ܀", ":ܒܫܲܒܼܛܵܐ ܕܲܥ̣ܒܪ ܦܘܼܩܕܢܐ", "ܢܲܓܸܕ ܐܸܢܘܿܢ ܠܲܦܫܝܼ̈ܛܹܐ.", ":ܘܚܲܫܵܐ ܚܲܬܼܘܼܵܬܼ ܪܸܥܝܵܢܵܐ", "ܐܲܠܸܦ ܐܸܢܘܿܢ ܘܵܠܝܼܬܼܵܐ܀", ":ܒܲܝܲܐ ܐܢܘܿܢ ܚܲܢܵܢܵܐ", "ܒܝܲܕܼ ܓܸܠܝܢ̈ܐ ܪ̈ܘܼܚܵܢܹܐ.", ":ܟܲܕܼ ܡܸܬܼܢܚܸܬܼ ܨܐܕܲܝܗܘܿܢ", "ܒܲܡܢܵܘ̈ܵܬܼܵܐ ܘܕܼܡܘܵܬܹ̈ܐ܀", ":ܒܝܲܕܼ ܚܲܕܼ ܕܐܲܫܦܲܪ ܕܘܼܒܵܘ̈ܗܝ", "ܐܲܦܢܝܼ ܐܸܢܘܿܢ ܨܝܕ ܚܘܼܒܹܿܗ.", ":ܘܲܒܼܝܲܕܼ ܣܲܒܼܪܵܐ ܕܫܘܼܢܵܝܹܗ", "ܦܲܟܲܗ ܠܡܸܪܬܼܵܐ ܕܪ̈ܲܓܿܝܼܙܹܐ܀", ":ܒܲܚܢܘܹܟ ܕܲܫ̣ܦܲܪ ܘܐܸܫܬܲܢܝܼ", "ܚܵܘܝܼ ܚܘܼܒܹܿܗ ܨܐܕܲܝܗܘܿܢ.", ":ܕܠܵܐ ܗ̄ܘ̣ܵܐ ܠܲܟܼܝܵܢܵܐ ܣܵܢܹ̇ܐ", "ܐܸܠܵܐ ܠܥܵܘܠܵܐ ܘܠܲܚܛܝܼܬܼܵܐ܀", ":ܒܚܲܝܹ̈ܐ ܒܲܛܪܹܗ ܠܙܲܝܩܵܐ", "ܕܢܲܟܼܪܸܙ ܒܹܗ ܒܘܼܛܵܠ ܡܵܘܬܵܐ.", ":ܘܲܒܼܫܘܢܵܝܹܗ ܡܠܠ݂ܲܟ ܚܲܝܹ̈ܐ", "ܕܠܵܐ ܗܵܘ̇ܐ ܠܗܘܿܢ ܫܘܼܠܵܡܵܐ܀", ":ܚܵܘܝܼ ܠܗܘܿܢ ܚܘܼܒܹܿܗ ܒܲܚܢܘܼܟ", "ܕܫܵܛܘܼܗܝ ܠܣܲܒܼܪܵܐ ܕܡܘܼ̈ܠܪܢܵܘ̄ [ܗ̄ܘ̣ܵܐ]", ":ܘܲܒܼܥܵܘܠܵܐ ܕܣܘܼܥܪ̈ܢܝܗܘܿܢ", "ܡ̣ܢ ܪ̈ܲܚܡܹܐ ܠܪܘܼܓܼܙܵܐ ܢܲܓܕܘܼܗܝ܀", "ܒܲܚܢܘܼܟ ܫܲܠܝܼ ܟܹܐܢܘܼܬܹܗ", "ܘܫܲܚܠܸܦ ܪܘܼܓܼܙܹܗ ܠܲܢܚܵܝܵܐ.", ":ܘܲܒܼܪܘܼܫܥܵܐ ܕܲܪ̈ܓܼܝܵܓܼܬܼܵܐ", "ܠܲܛܫܘܼܗܝ ܠܣܲܝܦܹܗ ܠܲܬܼܒܲܥܬܼܵܐ܀", ":ܣܓܼܝܼ ܥܵܘܠܵܐ ܕܐ̄̈ܢܵܫ̈ܐ ܒܐܪܥܵܐ", "ܒܲܕܼܡܘܼܬܼ ܡܲܝܵ̈ܐ ܕܲܬܼܗܘܼܡܵܐ.", ":ܘܛܦܬ̤ ܟܠܵܗ̇ ܒܲܚܛܝܼܬܼܵܐ", "ܩܕܼܵܡ ܛܵܘܦܵܢܵܐ ܕܟܹܐܢܘܼܬܼܵܐ.", ":ܒܪܸܓܼܬܼ ܦܲܓܼܪܵܐ ܐܸܫܬܲܚܢܘ", "ܘܒܲܠܒܸܠܘ ܛܲܟܼܣܵܐ ܕܲܟܝܵܢܵܐ.", ":ܘܐܲܝܟ ܚܲܝܘ̈ܬܵܐ ܠܲܚܕܵܕܹ̈ܐ", "ܕܲܩܲܪ̣ܘ ܘܲܥܠܲܒ̣ܘ ܠܲܚܕܵܕܹ̈ܐ.", ":ܒܲܕܼܡܘܼܬܼܵܐ ܕܪ̈ܟܼܫܐ ܥܗܪܹ̈ܐ", "ܨܗ݂ܲܠܘ ܥܲܠ ܢܸܫܹ̈ܐ ܕܚܕܵܕܹ̈ܐ.", ":ܘܠܵܐ ܐܲܢ̄ܬܼܬܼܵܐ ܠܘܵܬܼ ܫܵܘܬܵܦܵܗ̇", "ܘܠܵܐ ܓܲܒܼܪܵܐ ܠܘܵܬܼ ܒܲܪܬܼ ܙܵܘܿܓܹܿܗ.", ":ܠܒܲܪ ܡ̣ܢ ܐܘܼܪܚܵܐ ܪܵܕܹܝ̇ܢ ܗ̄ܘ̣ܵܘ", "ܒܪܸܓܿܬܼܵܐ ܕܪܸܓܲܬܼ ܝܘܼܬܼܪ̈ܢܐ.", ":ܘܲܥܠܘܼܒܼܝܵܐ ܒܲܕܼܡܘܼܬܼ ܢܲܚܹ̈ܐ", "ܠܒܼܝܼܫܝܼܢ ܗ̄ܘ̣ܵܘ ܪܸ̈ܥܝܢܝܗܘܢ.", ":ܥܒܸܢ ܡܵܡܘܿ ܠܵܠ ܕܲܚܛܝܬܼܵܐ", "ܘܲܙܩ̣ܦ ܪܘܼܫܥܵܐ ܐܲܝܟ ܛܘܼܪܵܐ.", ":ܘܡܲܫܒܼܵܐ ܕܥܵܘ̣ܠܵܐ ܐܲܝܟ ܝܲܡܵܐ", "ܕܲܫ̣ܢܵܐ ܠܫܲܝܢܵܐ ܕܐܢܵܫܘܼܬܼܵܐ.", ":ܦܪܣܲܬ̤ ܥܲܪܦܸܠܐ ܕܛܘܼܥܝܲܝ", "ܘܟܲܣܝܼܬܼ ܐܲܦܹܝܗ̈ ܕܥܵܡܲܪ̈ܬܵܐ.", ":ܘܛܲܦܛܸܦܘ ܘܲܕܼܥܸܕܼܘ ܙܲܗ̇ܪܵܝܪܹ̈ܐ", "ܕܢܘܼܗܪܵܐ ܕܥܲܝܢܹ̈ܐ ܕܬܲܪܥܝܼܬܼܵܐ.", ":ܒܫܸܢܬܼܵܐ ܕܥܵܘܠܵܐ ܐܸܬܿܛܲܒܲܥܘ", ":ܘܠܵܐ ܐܲܪܓܸܿܫܘ ܕܟܲܕܼ ܚܲܛܵܝܼܝ̈ܢ", ":ܘܟܲܕܼ ܪܸܥܝܵܢܗܘܿܢ ܠܵܐ ܕܵܡܸ̇ܟ", "ܕܡܸܟܼܘ ܙܵܘܥܹ̈ܐ ܥܲܡ ܗܲܕܼܵܡܹ̈ܐ.", ":ܚܲܕ ܒܲܠܚܘܿܕܲ ܠܵܐ ܐܸܬܿܛܲܒܲܥ", "ܒܒܸܬܵܬܐ ܕܥܵܘܠܵܐ ܥܲܡ ܒܝܼܫܵܐ.", ":ܕܥܝܼܪܝܼܢ ܗ̄ܘ̣ܵܘ ܙܵܘܥܲܝ̈ ܢܲܦܫܹ݂ܗ", "ܪܲܕܼܦܵܗ̇ ܠܫܸܢܘܼܬܼܵܐ ܕܲܚܛܝܼܬܼܵܐ.", ":ܢܘܝܝ ܒܲܠܚܘܿܕܼ ܕܲܟܿܝܼ ܢܲܦ̣ܫܹܗ", "ܘܠܵܐ ܛܲܡܲܐ ܦܲܓܼܪܹܗ ܒܥܵܘܠܵܐ.", ":ܕܐܲܝܟ ܠܹܩܹ̈ܐ ܗܘ̤ܵܘ ܠܹܗ ܙܵܘ̈ܥܹܐ", "ܘܠܵܐ ܐܸܬܿܛܲܒܲܥ ܒܲܚܛܝܼܬܼܵܐ.", ":ܠܵܐ ܕܲܠܚܵܗ̇ ܠܫܲܦܝܘܼܬܼ ܢܲܦ̣ܫܹܗ", "ܬ̣ܛܪܵܐ ܕܥܵܘܠܵܐ ܕܥܵܠܘܿܒܹ̈ܐ.", ":ܘܠܵܐ ܐܸܬܿܬܿ ܩܸܠ ܟܲܕܼ ܪܵܕܹ̇ܐ ܗ̄ܘ̣ܵܐ", "ܒܥܲܡܛܵܢܵܐ ܕܡܸܨܥܲܬܼ ܒܝܼܫܹ̈ܐ.", ":ܗܘ̤ܵܘ ܠܹܗ ܙܵܘܥܹ̈ܐ ܕܪܸܥܝܵܢܹܗ", "ܓܼܦܹ̈ܐ ܠܝܘ̇ܩܪܵܐ ܕܗܲܕܵܡܵܘ̈ܗܝ.", ":ܘܲܛܥܲܢܬܹܗ ܦܪܵܘܿܫܘܼܬܼܵܐ", "ܠܥܸܠ ܡ̣ܢ ܓܲܠ̈ܠܹܐ ܕܲܚܛܝܼܬܼܵܐ.", ":ܘܕܲܢܛܲܪ ܫܲܦܝܘܼܬܼ ܪܸܥܝܵܢܵܐ", ":ܘܕܲܟܿܝܼ ܢܲܦ̣ܫܹܗ ܡ̣ܢ ܥܵܘܠܵܐ", ":ܫܘ̣ܵܐ ܠܓܸܠܝ̈ܢܐ ܪ̈ܘܼܚܵܢܹܐ", "ܕܡܒܲܕܩܝܼܢ ܪܘܼܫܥܵܐ ܕܒܝܼܫܹ̈ܐ.", ":ܒܓܠܸܝ̈ܢܐ ܡܲܠܸܠ ܥܲܡܹܗ", "ܘܐܲܣܗܸܕ ܥܲܠ ܕܲܟܼܝܘܼܬܼ ܢܲܦ̣ܫܹܗ.", ":ܘܒܲܕܸܩ ܠܹܗ ܕܲܒܡܵܡܘܿ ܠܵܐ", "ܡܫܝܼܓܼ ܠܵܗ̇ ܠܲܐܪܥܵܐ ܡ̣ܢ ܥܵܘܠܵܐ.", ":ܒܝܼܫܬܿܐ ܕܐܢܵܫܵܐ ܟܲܬܲܡܬܹܗ", "ܠܢܲܚܬܿܐ ܦܲܐܝܵܐ ܕܲܒܼܪܝܼܬܼܵܐ.", ":ܗܵܐ ܡܫܝܼܓܼ ܐ̄ܢܵܐ ܠܵܗ̇ ܒܛܵܘܦܵܢܵܐ", "ܘܲܡܕܲܟܲܢܵܐ ܠܨܵܐܘܼܬܼܵܗ̇.", ":ܐܲܢ̄ܬܿ ܠܲܡ ܒܲܠܚܘܿܕܲ ܕܟܝܬ̇", "ܚܘܼܫܵܒܲܝ̈ܟ ܡ̣ܢ ܣܲܢܝ̈ܬܼܵܐ.", ":ܘܠܵܐ ܐܸܬܛܲܡܲܐ ܪܸܥܝܵܢܵܟ", "ܒܲܣܝܵܢܵܐ ܕܥܵܘܠܵܗ̇ ܕܐܲܪܥܵܐ.", ":ܕܠܵܐ ܚܠܲܛܬܿ ܚܘܼܒܵܟ ܥܲܡ ܒܝܼ̈ܫܹܐ", "ܒܥܸܢܝܵܢܵܐ ܕܐܲܪ̈ܢܝܵܬܼܵܐ.", ":ܐܲܢ̄ܬܿ ܒܲܠܚܘܿܕܲܝܟ ܡܸܬܿܦܨܝܬ̇", "ܡ̣ܢ ܬܲܒܼܥ̈ܬܼܵܐ ܕܟܹܐܢܘܼܬܼܵܐ.", ":ܓܠ̣ܵܐ ܘܒܲܕܸܩ ܠܹܗ ܠܬܲܡܝܼܡܵܐ", "ܥܲܠ ܪܘܼܫܥܵܐ ܕܲܒܼܢܲܝ̈ ܥܲܡܹܗ.", ":ܕܗܵܐ ܡܟܲܦܪܵܐ ܠܹܗ ܟܹܐܢܘܼܬܼܵܐ", "ܠܲܣܝܵܢܵܐ ܕܣܘܼܥܪ̈ܢܲܝܟܿܘܿܢ.", ":ܓܠ̣ܐ ܠܹܗ ܥܵܘܠܵܐ ܕܒܢܝ̈ ܫܹܝܬܼ", "ܕܐܸܬܼ ܚܲܠܲܛܘ ܒܲܒܼܢܵܬܼ ܩܵܐܹܝܢ.", ":ܕܲܦܪܝܼܫܝܼܢ ܚܲܕܼ ܡ̣ܢ ܚܲܒܼܪܹܗ", "ܒܲܓܼܙܵܪ ܕܝܼܢܵܐ ܕܒܼܪܘܝܐ.", ":ܚ̣ܠܛ ܙܲܪܥܹܗ ܕܫܝܬܼ ܙܕܝܩܐ", "ܒܛܘܼܗܡܹܗ ܕܩܵܐܹ̇ܝܢ ܩܵܛܘܠܵܐ.", ":ܘܲܢܚܸܬܼܘ ܪ̈ܵܡܹܐ ܠܫܲܦܠܘܼܬܼܵܐ", "ܕܐܸܫܬܵ ܘܬܲܦܘܥܲܡ ܥܵܘ̈ܠܹܐ.", ":ܚܝܵܪܵܐ ܕܥܲܝܢܹ̈ܐ ܨܵܕܼ ܐܢܘܿܢ", "ܠܲܡܠ̈ܝܼܠܹܐ ܘܦܲܟܲܪܘ ܐܸܢܘܿܢ.", ":ܘܫܘܼܦܪܵܐ ܕܐܲܦܹ̈ܐ ܦܲܐܝܵܬܼ̈ܐ", "ܚܲܒܸܠ ܫܘܼܦܪܵܐ ܕܡܲܕ ܥܲܝܗܘܿܢ", ":ܚ̣ܙܵܘ ܠܲܡ ܒܢ̈ܝܐ ܕܐܲܠܵܗܵܐ", "ܠܲܒܼܢܵܬܼ ܐ̄ܢܵܫܵܐ ܕܫܲܦܝܼܪ̈ܵܢ.", ":ܘܪܲܓܼܘ ܐܸܢܹܝܢ ܘܲܢܣܲܒ̣ܘ ܐܸܢܘܿܢ", "ܘܐܵܘܠܕܼܘ ܓܲܢ̄ܒܵܪܹ̈ܐ ܕܥܵܘܠܵܐ.", ":ܠܵܘ ܪܲܒܿܘܼܬܼܵܐ ܕܡܘܼܫܚ̈ܵܬܼܵܐ", "ܨܒ̣ܵܐ ܕܲܢܒܲܕܸܩ ܒܵܪܟܿܝܵܐ.", ":ܪܲܒܿܘܼܬܼ ܥܵܘܠܵܐ ܐܲܟܼܬܸܒܼܘ ܠܲܢ", "ܕܐܸܬܼܓܲܢܒܲܪܘ ܥܲܠ ܪܝܼܫ̈ܬܼܵܐ.", ":ܦܬܲܚ̣ ܫܘܼܦܪܵܐ ܕܲܒܼܢ̈ܵܬܼ ܩܵܐܹܝܢ", "ܢܸܒܼܥܵܐ ܣܲܢܝܵܐ ܕܲܚܛܝܼܬܼܵܐ.", ":ܘܐܲܛܝܼܦ ܠܲܒܼܢܲܝ̈ ܕܲܕܝܼܩܵܐ", "ܒܡܵܘܡܘܼܠܵܐ ܕܪܸܓܲܬܼ ܦܲܓܼܪܵܐ.", ":ܡܙܲܓܲܝ̈ ܟܵܣܵܐ ܒܢ̈ܬܼ ܩܵܛܵܘܠܵܐ", "ܘܐܲܪ̈ܘܝܼ ܒܬܸܛܪܹܗ ܠܲܫܦ̈ܝܐ.", ":ܘܕܲܠܚ̈ܝܗܝ ܠܗܵܘܢܵܐ ܕܚܲܟܿܝܼܡܹ̈ܐ", "ܒܝܲܕܼ ܡܹܐܪܝܼܬܲܐ ܕܐܲܦܲܝ̈ܗܹܝܢ.", ":ܘܕܲܫܒܲܩ̣ܘ ܪ̈ܡܐ ܥܘܡܪ̈ܝܗܘܢ", "ܘܲܢܚܸܬܘ ܠܲܐܪܥܵܐ ܕܬܸܢܚ̈ܵܬܹܐ.", ":ܣܠܸܩ ܥܵܘܠܵܐ ܕܣܘܼܥܪ̈ܢܲܝܗܘܿܢ", "ܘܐܲܚܬܵܗ̇ ܠܲܐܪܥܵܐ ܟܠܹܐܢܘܼܬܼܵܐ.", ":ܕܠܵܐ ܩܵܘܝܼܘ ܒܲܫܒܼܵܒܼܘܼܬܹܗ", "ܕܥܘܼܡܪܵܐ ܦܲܐܝܵܐ ܕܦܲܪܕܲܝܣܵܐ.", ":ܓܪ̣ܲܦ ܐܸܢܘܿܢ ܡܵܡܘܿܠ ܥܵܘܠܵܐ", "ܘܣܸܓܼܝܲܬ̤ ܒܝܼܫܬܿܐ ܥܲܠ ܐܪܥܵܐ.", ":ܘܐܸܬܿܬܿܘܚ ܕܲܥ̣ܒܕ ܐܢܵܫܵܐ", "ܕܚܒܿܠܘ ܘܣܬܪܘ ܛܘܟܣܘ̈ܗܝ.", ":ܠܵܐ ܗܘ̣ܵܐ ܬܘܬܼܵܐ ܐܲܕܪܟܼܬܹܗ", "ܠܲܐܚܝܸܕܼ ܣܵܟܼܵܐ ܕܟܼܠ ܝܵܕ̈ܥܵܢ.", ":ܠܲܬܼܘܵܬܼܗܘܿܢ ܐܲܫ̣ܡܲܥ ܩܵܠܵܐ", "ܕܲܟܼܒܲܪ ܦܵܢܹ̇ܝܢ ܡ̣ܢ ܥܵܘܠܵܐ.", ":ܩ̈ܠܐ ܕܡܠܹܝܢ ܠܘܼܚܵܡܹ̈ܐ", "ܡܸܬܼ ܡܲܠܠܝܼܢ ܗ̄ܘ̣ܵܘ ܨܹܕܲܝܗܘܿܢ.", ":ܕܐܸܢ ܗܘ̤ ܕܡܵܨܝܵܐ ܢܸܬܿܬܿܥܝܼܪܘܼܢ", "ܕܲܡܟܹ̈ܐ ܕܲܛܒ݂ܲܘ ܒܲܚܛܝܼܬܼܵܐ.", ":ܐܲܝܟ ܫܝܼܦܘܿܪܵܐ ܡܲܙܥܸܩ ܗ̄ܘ̣ܵܐ", "ܩܵܠ ܒܵܪܘܿܝܵܐ ܒܐܸܕܢܲܝ̈ܗܘܿܢ.", ":ܕܗܵܐ ܥܵܛܹܐ ܐ̄ܢܵܐ ܡ̣ܢ ܐܲܪܥܵܐ", "ܐܢܫ̈ܐ ܕܒܲܠܒܸܿܠܘ ܛܘܼܟܵܣܲܝ̈.", ":ܡܲܛܝܼ ܩܸܨܵܐ ܥܲܠ ܐܲܪܥܵܐ", "ܘܲܢܦ݂ܲܩ ܢܘܼܩܕܵܢܵܐ ܕܪܘܼܓܼܙܵܐ.", ":ܘܐܲܫ̣ܡܲܥ ܩܵܠܵܐ ܕܠܵܐ ܡܹܟܹܿܝܠ", "ܬܸܥܡܲܪ ܪܘܼܚܝ ܒܐ̄ܢܵܫܵܐ ܠܥܵܠܲܡ.", ":ܡܲܠܸܠ ܬܘܼܒܼ ܩܵܠܵܐ ܕܬܸܢܝܵܐ", "ܠܘܵܬܼ ܢܘܿܚ ܢܝܼܚܵܐ ܘܐܸܡ݂ܲܪ ܠܹܗ.", ":ܕܢܸܥܒܸܿܕܼ ܩܹܒܼܘܼܬܼܵܐ ܕܩܲܝܣܵܐ", "ܕܢܸܣܬܲܬܲܪ ܒܵܗ̇ ܒܡܵܡܘܿ ܠܵܐ.", ":ܥܒܸܕܼ ܠܹܗ [ܠܵܟ] ܩܹܒܼܘܼܬܼܵܐ ܕܥܲܪܩܵܐ", "ܘܫܘܿܥܹܝܗ̇ ܒܟܼܘܼܦܪܵܐ ܕܠܵܐ ܬܸܛܲܒܲܥ.", ":ܕܲܬܼܥܲܙܹܐ ܩܕܼܵܡ ܡܲܚܫܘ̈ܠܹܐ", "ܡܵܐ ܕܚܵܠܛܝܼ̈ܢ ܡܲܝܵ̈̄ܐ ܒܡܲܝ̈ܵܐ.", ":ܚܘܝܹܗ ܐܘܼܪܟܵܗ̇ ܘܦܬܼܝܗ̇", "ܕܲܟܼܡܵܐ ܢܗܒܸܕܼ ܡܘܼܫܚ̈ܵܬܼܵܗ̇.", ":ܘܐܲܠܦ ܦܘܼܠܵܓܼ ܡܸܕܼܝܵܪܹ̈ܐ", "ܕܚܵܫܚܝܼ̈ܢ ܠܹܗ ܘܲܠܚܚܘ̈ܬܼܵܐ.", ":ܥܒܸܕܼ ܐܘܼܪܟܿܐ ܬܠܵܬܼ ܡܵܠܐ ܐܲܡܝܼ̈ܢ", "ܘܲܦܬܼܵܝܵܐ ܚܲܡܫܝܼܢ ܐܲܡܝܼ̈ܢ.", ":ܘܲܬܼܠܵܘܼܬܼܝܼܢ ܐܲܡܝܼ̈ܢ ܪܵܘܡܵܗ̇", "ܘܙܘܼܝܵܕܼܵܢܹ̈ܐ ܒܓܼܵܘ ܡܸܕܼܝܵܪ̈ܝܗ̇.", ":ܬܠܵܬܼܵܐ ܡܸܕܼܝܵܪ̈ܝܼܢ ܬܸܗܘܹܐ", "ܕܲܢܕܲܝܪܘܼܢ ܒܵܗ̇ ܟܠ ܓܸܢܣܝܼ̈ܢ.", ":ܚܲܘܲܬܼ ܫܸܢܵܐ ܘܲܒܼܥܝܼܪܵܐ", "ܘܦܪܚܬܼܵܐ ܕܓܦܐ ܘܐܢܫ̈ܐ.", ":ܐܹܝܘ ܡܵܪܵܐ ܕܲܛܥܝܼܢ ܟܠܵܐ", "ܕܡܲܠܸܦ ܦܘܼܪ̈ܣܹܐ ܠܙܲܕܝܼ̈ܩܹܐ. ܩܵ", ":ܕܟܲܕܼ ܡܸܫܟܲܚ ܗ̄ܘ̣ܵܐ ܕܢܦܨܝܘܗܝ", "ܡܚܲܟܸܿܡ ܠܹܗ ܠܣܘܼܢܩܵܢ ܚܝܘ̈ܗܝ.", ":ܡܨܸܐ ܗ̄ܘ̣ܵܐ ܕܢܲܛܪܝܘܗܝ ܠܬܲܡܝܼܡܵܐ", "ܥܲܡ ܫܲܪܟܵܢܵܐ ܕܟܼܠ ܕܐܲܚܝܼ.", "ܘܲܦܫܝܼܩ ܗ̄ܘ̣ܵܐ ܠܹܗ ܕܲܢܣܲܬܲܪ.", "ܕܠܵܐ ܩܒܼܘܼܬ̇ܐ ܠܟܼܠ ܡܸܕܸܡ.", ":ܠܬܲܝܵܒܼܘܬܼܵܐ ܕܡܲܪ̈ܵܚܹܐ", "ܗ̄ܘ̣ܵܐ ܬܘܼܒܵܢܵܐ ܕܩܹܒܼܘܼܬܼܵܐ.", ":ܕܒܼܐܵܬ̤ܵܐ ܓܠܝܼܬܼܵܐ ܢܸܬܼܟܵܘܢܘܼܢ", "ܘܢܕܘܢܘܢ ܣܘܼܥܪ̈ܢܝܗܘܢ.", ":ܒܦܘܼܠܚܵܢ ܒܲܝܣܵܐ ܫܲܬܝܲܩܵܐ", "ܨܒܼܵܐ ܕܲܢܚܲܟܸܿܡ ܠܲܡܠܝܼ̈ܠܹܐ.", ":ܕܢܸܫܐܲܠܘܼܢ ܚ̈ܝܐ ܠܡܝܬ̈ܐ", "ܡܸܛܠ ܡܵܢܵܐ ܡܬܲܦܲܠܚܝܼܢ.", ":ܚܪ̈ܫܐ ܒܩܵܠܵܐ ܒܵܠܹ̇ܝܢ ܗ̄ܘ̣ܵܘ", "ܠܲܡܠܝܼ̈ܠܹܐ ܕܬܼܘܼܒܼܘ ܡ̣ܢ ܥܵܘܠܵܐ.", ":ܕܗܵܐ ܒܬܼܩܵܢܲܢ ܡܸܬܼܟܲܪܙܵܐ", "ܬܝܵܒܼܘܼܬܼܵܐ ܐܸܢ ܨܵܒܸ̇ܝܢ ܐܢ̄ܬܿܘܿܢ.", ":ܐܲܝܟ ܟܵܪܘܿܙܵܐ ܩܵܥܹ̇ܐ ܗ̄ܘ̣ܵܐ", "ܩܵܠ ܦܘܼܠܚܵܢܵܐ ܕܩܹܒܼܘܼܬܼܵܐ.", ":ܒܩܘܼܡܘ ܦܸܨܘ ܘܝܩܪܵܐ ܕܚܵܘܒܲܝܟܿܘܿܢ", "ܕܲܡܟܹ̈ܐ ܕܲܛܒ݂ܲܥܘ ܒܲܚܛܝܼܬܼܵܐ.", ":ܝܲܬܿܝܼܪܹ̈ܐ ܗ̄ܘ̣ܵܘ ܨܹܐܕܲܝܟܘܢ [ܗܘܢ]", "ܩܵܠܹ̈ܐ ܕܬܼܘܩܵܢ ܩܹܒܼܘܼܬܼܵܐ.", ":ܕܣܲܟܼܪܹܗ ܠܝܘܩܪܐ ܕܒܝܫ̈ܬܐ", "ܠܫܸܡܥܐ ܕܡܥܠ ܒܘܝܢܐ.", ":ܢܘܚ ܗ̄ܘ̣ ܒܠܚܘܕܘܗܝ ܫܡ̣ܥ ܗܘ̣ܵܐ", "ܘܡܣܟܿܐ ܗ̄ܘ̣ܵܐ ܠܫܘܠܵܡܵܐ.", ":ܟܲܕܼ ܡܲܗ ܠܝܼܢ ܒܹܗ ܡܲܪ̈ܚܹܐ", "ܕܠܵܐ ܡܸܬܼܗܲܝܡܲܢ ܬܘܩܢܗ.", ":ܒܢ̣ܵܐ ܠܹܗ ܒܲܝܬܿܐ ܬܲܡܝܼܡܵܐ", "ܐܲܝܟ ܪܸܡܙܵܐ ܕܚܲܟܸܿܡ ܢܲܦ̣ܫܹܗ.", ":ܘܡܲܠܸܠ ܥܲܡܹܗ ܓܸܠܝܢܵ̇ܐ", "ܕܲܢܛܲܝܸܒܼ ܠܹܗ ܬܘܼܪܣܵܝܵܐ.", ":ܐܲܥܸܠ ܘܚܡ̣ܠ ܡܙܘܿܢܵܐ", "ܠܹܗ ܘܲܠܓܸܢܹܣܹܗ ܕܟܼܠ ܡܸܕܸܡ.", ":ܘܟܲܕܼ ܪܸܡܙܵܐ ܢܛ̇ܪ ܗ̣ܘܐ ܠܹܗ", "ܐܲܠܦܹܗ ܕܢܹܐܨܲܦ ܕܚܫܚܬܗ.", ":ܠܵܐ ܗ̄ܘ̣ܵܐ ܐܘܼܟܼܠܵܐ ܕܣܲܒܼܥܘܼܬܼܵܐ", "ܟܲܢܸܫ ܘܲܚ̣ܡܲܠ ܙܲܕܝܼܩܐ.", ":ܕܝܕ̇ܥ ܗ̄ܘ̣ܵܐ ܕܠܵܐ ܣܦܩ̇ ܗ̄ܘ̣ܵܐ", "ܐܘܼܟܼܠܵܐ ܒܸܠܥܵܕܼ ܡ̣ܢ ܪܸܡܙܐ.", ":ܩܲܠܝܼܠ ܗ̄ܘ̣ ܡܸܬܿܬܲܪܣܝܼܢ ܗ̄ܘ̣ܵܘ", "ܠܩܘܼܝܵܡ ܚܲܝܹ̈ܐ ܕܦܓܼܪ̈ܝܗܘܿܢ.", ":ܘܪܡܙܐ ܕܚܲܝܠܹܗ ܕܒܪܘܝܐ", "ܢܛ̇ܪ ܗ̄ܘ̣ܵܐ ܠܗܘܢ ܒܲܒܼܨܝܪܐ.", "ܥܒ̣ܕܼ ܠܲܡ ܢܘܚܝ ܐܲܝܟ ܕܐܸܬܼܦܩܲܕܼ.", "ܘܡܲܠܸܠ ܥܲܡܹܗ ܒܵܪܘܿܝܵܐ.", ":ܕܥܘ̣ܐ ܠܩܹܒܼܘܼܬܼܵܐ ܐܲܢ̄ܬܿ ܘܲܒܼܢܲܝ̈ܟ", "ܘܢܸܫܹ̈ܐ ܕܲܒܼܢܲܝ̈ܟ ܥܲܡ ܕܝܼܠܹܟ.", ":ܐܲܥܸܠ ܥܲܡܵܟ ܚܲܝܘ̈ܬܼܵܐ", "ܘܲܒܼܥܝܼܪܵܐ ܥܲܡ ܦܪܲܚܬܵܐ.", ":ܠܡܚܝܘ ܙܪܲܥܵܐ ܒܐܲܪܥܵܐ", "ܕܢܸܪܕܘܼܢ ܓܸܢܣܹ̈ܐ ܒܝܘܼܒܵܠܐ.", "ܐܲܥܸܠ ܕܸܟܼܪܹ̈ܐ ܘܢܸܩܒܼܪܼ̈ܵܐ:", "ܬܪܹܝܢ ܬܪܹܝܢ ܡ̣ܢ ܓܸܢܣܹ̈ܐ ܛܡ̈ܐܐ.", ":ܘܲܕܼܡܝ̈ܐ ܫܲܒܼܥܵܐ ܫܲܒܼܥܵܐ", "ܐܲܟܼܚܲܕܼ ܕܼܟܼܪܹ̈ܐ ܘܢܸܩܒܼ̈ܬܼܵܐ.", ":ܠܵܐ ܝܵܕܲܥ̇ ܗ̄ܘ̣ܵܐ ܬܲܡܝܼܡܵܐ", "ܠܡܸܦܪܲܫ ܛܲܡܐܹ̈ܐ ܘܲܕܼܟܼܝ̈ܐ.", ":ܥܕܲܡܵܐ ܕܚܲܘܝܹܗ ܦܘܼܩܕܵܢܵܐ", "ܒܝܲܕܼ ܡܸܢܝܵܢܵܐ ܕܟܼܠ ܓܸܢܣܝܼ̈ܢ.", "ܐܲܣܓܿܝܼ ܘܐܲܥܸܠ ܠܲܕܼܟܼ̈ܢܐ", "ܕܚܵܫ̇ܚܝܼܢ ܗܵܘ̣ܵܘ ܠܹܗ ܡܵܐ ܕܢܲܦܲܩ.", ":ܕܢܦܸܣ ܠܹܗ ܕܢܹܐܟܼܘܿܠ ܒܸܣܪܵܐ", "ܘܢܲܣܸܩ ܡܸܢܗܘܿܢ ܠܲܥܠܬܼܵܐ.", ":ܐܘ ܪܡܙܵܐ. ܕܟܢܫ ܓܸܢܣܹ̈ܐ", "ܡܪ̈ܚܐ ܘܒܲܥܪܝܼܪ̈ܝܹܐ.", ":ܘܫܲܝܸܢ ܐܸܢܘܿܢ ܠܲܚܕ̈ܵܕܐ", "ܘܩܕܡ ܢܘܚ ܫܠܒܸܿܕ ܐܢܘܿܢ.", ":ܗܵܘ̇ ܪܸܡܙܵܐ ܕܐܲܥܒܲܪ ܐܢܘܿܢ", "ܩܕܡ ܐܕܡ ܟܕܼ ܫܬܝܩ̈ܝܢ.", ":ܗܘ̤ ܫܲܥܒܸܿܕ ܘܕܢ ܐܢܘܢ", "ܒܢܝܪܐ ܡܸܠܬܹܗ ܕܬܲܡܝܼܡܵܐ.", ":ܨܵܝ̇ܒܿܝܼܢ ܗ̄ܘ̣ܵܘ ܓܸܢܣܝܼ̈ܢ ܓܸܢܣܝܼ̈ܢ", "ܕܢ̇ܓܕ ܗ̄ܘ̣ܵܐ ܠܗܘܿܢ ܦܘܼܩܕܢܐ.", ":ܘܐܵܬܹ̇ܝܢ ܕܸܟܼܪܹ̈ܐ ܘܢܸܩܒܼ̈ܬܼܵܐ", "ܕܟܝ̈ܐ ܘܟܡܐ̈ܐ ܘܲܒܼܗܝܼܠܹܝܼܢ.", ":ܦܓܼܘܕܹ̈ܐ ܐܹܕܫܲܝܢܵܐ ܡܪܡܝܢ ܗ̄ܘ̣ܵܘ", "ܒܦܘܼܡ ܚܲܝܘ̇ܬܼ̈ܐ ܘܫܲܬܿܝܼܩܝܼܢ.", ":ܐܲܪܝܵܐ ܘܬܼܘܪܵܐ ܟܕܼܝܼܢܝܼܢ ܗ̄ܘ̣ܘ", "ܒܢܝܼܪܵܐ ܕܪܸܡܙܹܗ ܕܒܼܵܪܘܿܝܵܐ.", ":ܡܪܟܿܢ ܓܦ̈ܐ ܕܦܪܚܬܐ", "ܘܢܵܚ̇ܬܿܐ ܡ̣ܢ ܪܵܘܡܵܐ ܠܥܘܼܡܩܵܐ.", ":ܘܪܗ̇ܛܝܼܢ ܗ̄ܘ̣ܵܘ ܝܵܘܢܹ̈ܐ ܘܢܸܨ̈ܐ", "ܠܘܥܲܕܵܐ ܕܲܬܼܪܲܬ ܩܒܘܬܐ.", ":ܫܲܝܢܵܐ ܪܲܒܿܐ ܡܘܡܠܟ ܗ̄ܘ̣ܵܐ", "ܒܲܬܼܪܥ ܒܲܝܬܹܗ ܕܙܲܕܲܝܩܵܐ.", ":ܕܓܼܢܣܹ̈ܐ ܐܲܟܼܠ̈ܝ ܠܚܕܕ̈ܐ", "ܒܚܘܼܒܿܐ ܢܲܫ̣ܩܘ ܠܚܕ̈ܕܐ.", ":ܒܢܘܚ ܐܸܬܼܚܲܕܲܬܿ ܫܘܼܠܛܵܢܵܐ", "ܕܐܝܼܩܵܪܵܐ ܕܨܲܠܡܹܗ ܕܐܵܕܡ.", ":ܕܓܢܣ̈ܐ ܕܲܡ̣ܪܕܘ ܡ̣ܢ ܐܕܡ", "ܦܢ̣ܘ ܘܐܸܫܬܲ ܥܒܲܕܘ ܒܐܝܼܕ̈ܝ ܢܘܿܚ.", ":ܢܦ̣ܩ ܪܡܙܐ ܐܝܟ ܠܝܙܓܕܐ", "ܘܟܲܢܸܫ ܐܢܘܢ ܡ̣ܢ ܟܠ ܕܘܼܟ.", ":ܘܟܕܢ ܐܢܘܢ ܘܒܐܘܝܘܬܐ", "ܠܓܸܢܣܹ̈ܐ ܦܠܝ̈ܓܐ ܘܐܸܫܬܼܿܝܢܘ.", ":ܣܵܡ̣ ܩܸܨܵܐ ܠܫܲܒܼܥܵܐ ܝܵܘܡܝܼ̈ܢ", "ܥܲܕܼܡܸܢܬܼ ܟܲܢܫ̈ܢ ܚܲܝܘ̈ܬܼܵܐ.", ":ܒܗܵܘ̇ ܛܲܟܼܣܵܐ ܕܬܼܵܩܸܢ ܒܹܗ ܟܠ", "ܘܢܚ̣ ܡ̣ܢ ܥܡܠܹܗ ܒܕ ܫܒܥܐ.", ":ܬܲܡ̇ܢ ܬܲܗܝ ܬܘܼܩܵܢܹܗ", "ܠܝܘܼܠܦܵܢܵܐ ܕܟܸܢܫܲܝ̈ ܪܵܘܡܵܐ.", ":ܘܗܵܪ ܟܵܐ ܐܲܓܲܪ ܕܲܢܚܵܘܹܐ", "ܕܠܵܐ ܪܵܓܼܵܐ ܠܹܗ ܕܢܚܒܠ", ":ܒܲܡܵܐܐ ܫܲܢܲܝ̈ܐ ܛܲܝܒܿܘܼܬܼܵܐ", "ܩܵܥ̇ܝܵܐ ܗ̄ܘ̣ܵܬܼ ܐܲܝܟ ܟܵܪܘܿܙܵܐ.", ":ܕܚ̈ܛܝܐ ܦܢ̣ܵܘ ܡ̣ܢ ܥܵܘܠܵܐ", "ܥܲܕܼܠܵܐ ܢܲܦ̇ܩܵܐ ܟܹܐܢܘܼܬܼܵܐ.", ":ܒܵܬܲܪ ܢܘܼܓܼܪܵܐ ܕܲܫܟܼ̈ܝܵܐ", "ܣܵܡ̣ ܩܸܨܵܐ ܠܒܲܒܼܥܵܐ ܝܵܘܡܝܼ̈ܢ.", ":ܕܲܒܼܡܵܠܐ ܫܢܲܝ̈ܵܐ ܘܲܒܼܫܼܲܥܵܐ", "ܠܲܬܼܝܵܒܼܘܼܬܼܵܐ ܡܣܲܟܹܿܐ ܗ̄ܘ̣ܵܐ.", ":ܡܸܟܿܐ ܠܫܲܒܼܥܵܐ ܝܵܘܡ̈ܬܼܵܐ", "ܫܠ̇ܡ ܦܘܼܩܕܵܢܝ ܒܥܒܼܵܕܵܐ.", ":ܘܚܵܡܸ̇ܠ ܐ̄ܢܵܐ ܠܵܗ̇ ܠܛܲܝܒܿܘܼܬܼܵܐ", "ܠܓܼܵܘ ܡ̣ܢ ܫܘܼܪܵܐ ܕܟܹܐܢܘܼܬܼܵܐ.", ":ܡܸܟܿܐ ܠܫܲܒܼܥܵܐ ܝܵܘܡ̈ܬܼܵܐ", "ܐܵܚܸ̇ܕܼܢܵܐ ܬܲܪܥܵܐ ܕܪ̈ܵܚܡܲܝ.", ":ܘܬܼܵܪܥ̇ ܐ̄ܢܵܐ ܝܲܡܵܐ ܕܩܒܹܐ", "ܠܥܸܠ ܡ̣ܢ ܚܲܨܗ ܕܲܪܩܝܼܥܵܐ.", ":ܒܚܲܡܫܲܡܵܐܐ ܫܢܝܼ̈ܢ ܒܲܕܸܩ ܠܹܗ", "ܓܸܠܝܵܢܵܐ ܠܢܘܿܚ ܥܲܠܗܵܕܹܐ.", "ܘܲܒܼܫܸܬܼܡܵܐܐ ܠܚܝܘ̈ܗܝ ܫܸܠܡܲܬ̤.", "ܦܪܵܬܼܘܿܙܡܝܼܵܐ ܕܲܦܣ݂ܲܩ ܗ̄ܘ̣ܵܐ.", ":ܒܲܫܢܲܬܼ ܫܸܬܼܡܵܐܐ ܠܝܲܚ̈ܝ ܢܘܿܚ", "ܠܛܫܲܬ̤ ܣܲܝܦܵܐ ܟܹܐܢܘܼܬܼܵܐ.", ":ܘܲܒܼܙܲܝܢܵܐ ܕܡܲܝ̈ܵܐ ܘܟܼܬܼܗ", "ܠܟܼܠܹܗ ܚܲܝܠܵܗ̇ ܕܥܵܡܲܪܬܿܐ.", ":ܒܲܫܢܲܬܼ ܫܸܬܼܡܵܐܐ ܠܚܲܝ̈ ܢܘܿܚ", "ܥܲܒܼܪܹܗ ܝܲܡܵܐ ܠܲܬܼܚܘܼܡܹܗ.", ":ܘܩܒܝܐ ܕܠܥܸܠ ܐܸܫܬܿ ܚܠܲܦ", "ܠܒܲܪ [ܡ̣ܢ] ܛܲܟܼܣܵܐ ܕܡܲܚܬܲܬܹܿܗ.", ":ܒܲܫܢܲܬܼ ܫܸܬܼܡܵܐܐ ܠܚܲܝ̈ ܢܘܿܚ", "ܗܘ̤ܐ ܛܵܘܦܵܢܵܐ ܥܲܠ ܐܲܪܥܵܐ.", ":ܘܥܲܠ̣ ܢܘܿܚ ܘܲܒܼܢܵܘ̈ܗܝ ܘܲܒܼܢܸܫܵܘ̈ܗܝ", "ܘܟܼܠܗܘܿܢ ܓܸܢܣܹ̈ܐ ܕܚܘ̈ܬܐ.", ":ܩܵܠܵܐ ܕܡܲܝܵ̈ܐ ܐܲܙܵܝܼܥܵܗ̇", "ܠܥܵܡܲܪܬܵܐ ܥܲܠ ܝܲܬܵܒܿܝܹܝ̈ܗ̇.", ":ܘܲܪܓܼܘܼܒܝܵܐ ܕܡܲܝ̈ܐ ܕܲܠܥܸܠ", "ܟܲܣܝܼ ܐܲܦܹܝ̈ܗ̇ ܒܚܸܫܘܿܟܼܵܐ.", ":ܢܘܿܚ ܘܲܕܼܥܲܡܹܗ ܡܣܲܟܹܿܝܢ ܗ̄ܘ̣ܵܘ", "ܠܵܗ̇ ܪܸܡܙܵܐ ܕܟܲܢܸܫ ܐܢܘܿܢ.", ":ܕܢܹܐܚܘܲܕ ܬܲܪܥܵܐ ܕܩܹܒܼܘܼܬܼܵܐ", "ܒܲܩܠܝܕܼܵܐ ܕܪܸܡܙܵܐ ܕܚܲܝܼܠܹܗ.", ":ܬܲܗܪܵܐ ܗܘ̤ܵܬܼ ܗܵܝ̇ ܡܲܥܲܠܬܵܐ", "ܕܢܸܣܬܲܬܿܪܘܢ ܡ̣ܢ ܡܵܡܘܿܠܵܐ.", ":ܡ̈ܠܝܼܠܹܐ ܒܲܣܪܘ ܥܲܠ ܩܵܠܹ̈ܐ", ":ܘܐܲܫܝܼܛܘ ܦܘܼܠܚܵܢ ܩܹܒܼܘܼܬܼܵܐ", "ܘܢܫ̈ܫܹܐ ܗܝܡܢܘ ܕܥܐܠ̇ܝܼܢ: [ܕܐܢ]", "ܠܵܐ ܙܵܟܹ̇ܐ ܠܗܘܿܢ ܡܡܘܠܐ.", ":ܫܘܹܝܢ ܗ̄ܘ̣ܵܘ ܟܠܗܘܿܢ ܟܲܕܼ ܥܵܐܠܝܼܢ", "ܐܲܟܚܕܼ ܕܟܼܪܹ̈ܐ ܘܢܸܩܒܼ̈ܵܬܼܵܐ.", ":ܘܥܲܠ ܬܲܡ̇ܢ ܠܐܵܝܼܬܿܝܪܵܐ", "ܘܠܵܐ ܚܲܣܝܼܪܵܐ ܠܡܸܢܵܝܵܢܵܐ", ":ܚܵܙܹ̇ܝܢ ܗ̄ܘ̣ܵܘ ܓܹܝܪ ܡܪ̈ܚܹܐ", "ܠܓܸܢܣܹܐ ܕܟܼܵܢܫ̇ܝܼܢ ܠܲܬܼܪܲܥ ܢܘܿܚ.", ":ܠܵܐ ܪܢܝܼ̇ܢ ܗ̄ܘ̣ܵܘ ܕܥܲܠ ܡܵܢܵܐ", "ܫܒܲܩ̣ܘ ܚܘܼܪܒܵܐ ܘܲܪܚܸܡܘ ܫܲܝܢܵܐ.", ":ܒܟܼܠܗܘܿܢ ܐܲܟܼܪܸܙ ܒܵܪܘܿܝܵܐ", "ܬܝܵܒܼܘܼܬܼܵܐ ܒܐܸܕܼܢܲܝ̈ ܥܲܛܠܹ̈ܐ.", ":ܒܬܼܘܼܩܵܢ ܒܲܝܣܹܐ ܕܩܹܒܼܘܼܬܼܵܐ", "ܘܒܟܼܢܘܫܝܐ ܕܚܲܝܘܲܬܼ ܒܲܪܵܐ.", ":ܒܲܡܠܐ ܫܢ̈ܝܐ ܓܸܠܝܵܢܹ̈ܐ", "ܐܲܝܟ ܫܝܼܦܘܿܪ̈ܐ ܩܵܥܹ̇ܝܢ ܗ̄ܘ̣ܵܘ.", ":ܘܒܲܕܼܡܘܼܬܼ ܫܲܒܼܛܵܐ ܕܡܲܪ ܕܼܘܼܬܼܵܐ", "ܡܲܙܥܸܩ ܗ̄ܘ̣ܵܐ ܩܵܠ ܡܵܡܘܿܠܐ.", ":ܘܥܕܲܡܵܐ ܠܫܲܒܼܥܵܐ ܝܘܡܝܼ̈ܢ", "ܬܲܚܡܹܗ ܠܦܘܼܣܩܵܢ ܚܲܝ̈ܗܘܿܢ.", ":ܕܡܸܪܵܐ ܠܫܲܒܼܥܵܐ ܝܵܘ̈ܡܵܬܼܵܐ", "ܘܠܵܐ ܠܸܒܵܐ [ܕܵܠܫ] ܕܛܲܒܿܝܼ̈ܥܹܐ.", ":ܥܲܠ ܢܘܿܚ ܘܐܲܥܸܠ ܚܝܘ̈ܬܐ", "ܐܲܝܟ ܡܵܐ ܕܦܲܩܕܹܗ ܓܸܠ̣ܝܵܢܵܐ.", ":ܘܐܲܚܕܼܵܗ̇ ܪܸܟܡܙܵܐ ܩܹܒܼܘܼܬܼܵܐ", "ܘܛܲܒܼܥܵܗ̇ ܚܲܝܠܹܗ ܕܒܼܵܪܘܿܝܵܐ.", ":ܥܲܠܘ ܚܲܪ̈ܫܐ ܘܦܵܫ̣ܘܡ̈ܠܠܐ", "ܕܲܗܘ̤ܵܘ ܚܪ̈ܫܹܐ ܒܨܒܼܝܵܢܵܐ.", ":ܘܐܲܟܿܣܲܬ̤ ܐܸܢܘܿܢ ܟܹܐܢܘܼܬܼܵܐ", "ܒܫܲܬܿܝܼܩܹ̈ܐ ܕܨܵܬܼܘ ܦܘܼܩܪܵܢܵܐ.", ":ܘܒܼܵܬܲܪ ܫܲܒܼܥܵܐ ܝܘܵܡܬܐ", "ܒܲܫܢܲܬܼ ܫܸܬܼܡܵܠܐ ܠܝܲܚ̈ܝܼ ܢܘܿܚ.", ":ܒܝܼܪܚܵܐ ܕܲܬܼܪܹܝܢ ܐܲܙܥܸܩ ܒܵܗ̇", "ܩܵܠ ܟܹܐܢܘܼܬܼܵܐ ܒܥܵܡܲܪܬܵܐ.", ":ܘܒܫܒܥܣܪܐ ܒܡܢܝܢܐ", "ܪܫ̣ܲܡ ܓܘܼܢܚܵܐ ܕܲܓܼܙܵܪ ܕܝܼܢܹܗ.", ":ܘܥܲܠ ܟܠܗܘܿܢ ܬܸܓܼܡܹ̇ܐ ܢܸܦܩܲܬ̤", "ܐܵܦ ܦܵܣܝܼܣ ܕܲܬܼܒܥܬܼܐ.", ":ܘܐܬܿܬܿܪܲܥܘ ܢܸܒܼ̈ܥܹܐ ܕܲܬܼܗܘܼܡܵܐ", "ܘܢܸܣܟܹ̈ܐ ܕܪܵܘܡܵܐ ܐܸܬܦܲܬܼܚܘ.", ":ܘܒܣܝܦܐ ܕܡܲܝ̈ܐ ܚܪܒܵܗ̇", "ܪܸܡܙܵܐ ܠܟܼܠܗ̇ ܝܬܼܒܬܼܐ.", ":ܣܠܸܩܘ ܡܲܝ̈ܵܐ ܕܥܘܼܡܩܵܐ ܠܒ̇ܘܡܵܐ", "ܘܲܢܚܸܬܼܘ ܠܲܐܪܥܵܐ ܥܸ̈ܠܝܐ.", ":ܘܒܲܡܨܝܕܬܵܐ ܕܡܝ̈ܐ ܦܟܪܬ̤", "ܟܹܐܢܘܼܬܼܵܐ ܠܥܵܘܠܵܐ ܕܒܼܝܼ̈ܫܹܐ.", ":ܬܗܘܼܡܵܐ ܒܚܲܒܼܪܹܗ ܦܵܓܼ̇ܥ ܗ̄ܘ̣ܵܐ", ":ܘܢܸܣܟܹ̈ܐ ܠܢܣܟ̈ܐ ܠܢܸܣܟܹ̈ܐ ܥܵܨܝܢ ܗ̄ܘ̣ܵܘ", ":ܘܡܲܝ̈ܐ ܠܡ̈ܐ ܩ̇ܪܝܢ ܗ̄ܘ̣ܵܘ", "ܕܩܲܦܚܘ ܠܪܹܫܵܐ ܕܡܪ̈ܚܐ.", ":ܓܵܥܹ̇ܐ ܗ̄ܘ̣ܵܐ ܬܗܘܡܐ ܚܲܪܫܵܐ", "ܐܲܝܟ ܡܲܠܵܠܵܐ ܟܲܕܼ ܣܵܠܸ̇ܩ.", ":ܘܲܒܼܩܵܠ ܓܲܠܵܠܘ̈ܗܝ ܡܲܟܸܿܣ ܗ̄ܘ̣ܵܐ", "ܠܡ̈ܝܠܝܐ ܕܫܵܛ̣ܘ ܦܘܼܩܕܵܢܵܐ.", ":ܣܸܒܼܝܵܐ ܕܲܠܥܸܠ ܕܐ̇ܢ ܗܘ̣ܵܐ", "ܥܲܡ ܒܝܼܫܹ̈ܐ ܒܩܵܠ ܡܚܬܬܗ.", ":ܕܐܚܬܗ ܥܵܘܠܵܐ ܡ̣ܢ ܪܵܘܡܵܐ", "ܠܲܐܪܥܵܐ ܘܕܲܠܚܵܗ̇ ܠܫܲܦܝܘܼܬܹܗ.", ":ܕܸܐܲܚܬܹܗ ܥܵܘܠܵܐ ܡ̣ܢ ܪܵܘܡܵܐ", ":ܥܨ̇ܝܢ ܗ̄ܘ̣ܵܘ ܡܝ̈ܐ ܠܡܲܝ̈ܐ", "ܟܲܕܼ ܣܠ̇ܩܝܼܢ ܠܲܐܦܲܝ̈ ܪܵܘܡܵܐ.", ":ܘܦܓܼܠ̇ܝܼܢ ܕܲܠܥܸܠ ܥܲܡ ܕܲܠܬܲܚܬܿ", "ܐܲܝܟ ܐܝܼܙ ܓܲܕܵܐ ܕܟܹܐܢܘܼܬܼܵܐ.", ":ܩܵܠ ܦܘܼܩܕܵܢܵܐ ܘܟܲܪ ܗܸܒܼ ܗ̄ܘ̣ܵܐ", "ܠܥܠܝ̈ܐ ܠܡܸܚܲܬܼ ܠܲܐܪܥܵܐ.", ":ܘܪܸܡܙܵܐ ܕܚܝܠܵܐ ܥܵܨܹ̇ܐ ܗ̄ܘ̣ܵܐ", "ܠܬܲܚܬܲܝܹ̈ܐ ܠܲܐܦܲܝ̈ ܪܵܘܡܵܐ.", ":ܡܲܚܬܼܵܐ ܘܡܲܣܩܵܐ ܕܫܲܬܿܝܼܩܹ̈ܐ", "ܡܩܵܛܲܪܸܓܼ ܗ̄ܘ̣ܵܐ ܠܵ[ܗ̇] ܠܲܡ̈ܠܝܼܠܹ[ܗ].", ":ܕܟܲܕܼ ܚܵܪܫܹܝܢ ܨܵܬܼܘ ܦܘܼܩܕܵܢܵܐ", "ܘܲܣܠܸܩܘ ܘܲܢܚܸܬܼܘ ܠܲܬܼ ܒܲܥܬܼܵܐ.", ":[ܐܪ...] ܡܲܠܝܵܐ ܡܲܠܝܵܐ ܗ̄ܘ̣ܵܬܼ", "ܘܛܘܼܪܹ̈ܐ ܩ̈ܠܐ ܕܚܸܢ̈ܓܼܵܬܼܵܐ.", ":ܘܐܵܠܹ̇ܝܢ ܗ̄ܘ̣ܵܐ ܪܵܘܡܵܐ ܘܥܘܼܡܩܵܐ", "ܚܢܝܼܓܼܵܐ ܕܟܼܠ ܡܘܼܫܚ̈ܵܢ.", ":ܘܡܸܬܿܛܲܪܦܝܼܢ ܗ̄ܘ̣ܵܘ ܝܲܥܘܕܹ̈ܐ", "ܟܲܕܼ ܫܵܠܡܝܼ̇ܢ ܗ̄ܘ̣ܵܘ ܚܲܝܲܝ̈ܗܘܿܢ.", ":ܘܡܸܬܼ ܟܫܲܦܝܼܢ ܗ̄ܘ̣ܵܘ ܠܲܐܒܼܵܗܹ̈ܐ", "ܘܠܲܝܬܿ ܕܲܡܥܲܕܲܪ ܠܲܐܠܝܼܨܹ̈ܐ.", ":ܣܵ̇ܠ̇ܩܝܼܢ ܗ̄ܘ̣ܵܘ ܠܲܐܦܲܝ̈ ܪܵܘܡܵܐ", "ܘܡܲܚܸܬܿ ܗ̄ܘ̣ܵܐ ܠܗܘܿܢ ܡܵܡܘܿܠܵܐ.", ":ܘܢܵܚ̇ܬܝܼܢ ܗ̄ܘ̣ܵܘ ܠܲܐܦܲܝ̈ ܥܘܼܡܩܵܐ", "ܘܵܓܼܥܹ̇ܐ ܢܗܘܡܵܐ ܠܘܼܩܒܲܠܗܘܿܢ.", ":ܡܸܟܿܐ ܘܡܸܟܿܐ ܚ̣ܒܲܫ ܐܸܢܘܿܢ", "ܩܪܵܒܼܵܐ ܕܡܝ̈ܐ ܠܚܲܝܼ̈ܠܫܹܐ.", ":ܘܠܵܐ ܦܵܫ̣ ܣܪܝܼܕܵܐ ܛܲܕܼ ܫܲܪܝܼܪ", "ܒܟܼܠܹܗ ܚܲܝܠܹܗ ܕܐ̄ܢܫܘܼܬܼܵܐ.", ":ܐܲܪܒܿܥܝܼܢ ܓܹܝܪ ܠܸܠܲܝ ܐܝܼܡܵܩ", "ܡܸܛܪܵܐ ܠܲܐܪܥܵܐ ܢܚܸ̇ܬܼ ܗ̄ܘ̣ܵܐ.", ":ܘܲܬܼܗܘܡܵܐ ܠܥܸܠ ܣܵܠܹ̇ܩ ܗ̄ܘ̣ܵܐ", ":ܟܲܕܼ ܥܵܨܲܝ̇ܢ ܡܲܝ̈ܐ ܠܡ̈ܝܼܵܐ", ":ܒܲܐܪܒܿܥܝܼܢ ܝܵܘܡ̈ܬܐ ܚܲܨܕܘܼܗ̇", "ܡܲܝ̈ܵܐ ܠܐܫܟܪ ܙܝܼܙܵܢܹ̈ܐ.", ":ܘܲܒܼܣܲܝܦܵܐ ܩܲܫܝܵܐ ܦܲܣܩܘܼܗܝ", "ܠܲܩܕܠܵܐ ܩܫܝܐ ܕܥܘ̤ܠܐ.", ":ܒܐܲܪܒܿܠܝܼܢ ܝܵܘ̈ܡܬܐ ܩܲܛܦܵܗ̇", "ܪܘܼܓܼܙܵܐ ܠܟܲܪܡܵܐ ܚܲܪܘܒܼܵܐ.", ":ܘܲܡܝ̈ܵܐ ܒܲܕܼܡܘܼܬܼ ܥܵܨܘܿܪܹ̈ܐ", "ܕܵܫ̣ܘ ܐܢܵܫܘܼܬܼܵܐ ܘܚܲܝܘ̈ܵܬܼܵܐ.", ":ܬܗܘܡܵܐ ܒܡܲܣܩܹܗ ܡܲܟܼܪܸܙ ܗ̄ܘ̣ܵܐ", "ܚܲܝܠܹܗ ܪܲܒܿܐ ܕܒܼܵܪܘܿܝܵܐ.", ":ܕܪܸܡܙܵܐ ܕܝܼܠܹܗ ܐܲܙܝܼܥܹܗ", "ܘܐܲܟܸܿܣ ܐܸܢܘܿܢ ܠܲܡܠܝܼ̈ܠܹܐ.", ":ܥܫܸܢܘ ܡܲܝ̈ܵܐ ܠܥܸܠ ܡ̣ܢ ܐܲܪܥܵܐ", "ܘܐܸܬܼܟܲܣܝܼܘ ܛܘܼܪܹ̈ܐ ܪ̈ܵܡܹܐ.", ":ܘܣܵܦܲܬ̤ ܚܲܝܬܼܵܐ ܘܲܒܼܥܝܼܪܵܐ", "ܘܦܪܚܬܐ ܕܓܦܐ ܘܐܢܫ̈ܐ.", ":ܚܲܒܸܿܠܘ ܡܲܝ̈ܵܐ ܠܟܼܠ ܡܘܼܫ̈ܚܵܢ", "ܕܲܥܠܲܝܡܘܼܬܼܵܐ ܘܣܲܝܒܿܘܼܬܼܵܐ.", ":ܕܿܫܘܹܝܢ ܗ̄ܘ̣ܵܘ ܣܘܼܥܪ̈ܢܲܝܗܘܿܢ", "ܐܲܫܘܝܼܘ ܡܝ̈ܵܐ ܡܵܘܬܲܝ̈ܗܘܿܢ.", ":ܒܚܲܕܼ ܩܲܒܼܪܵܐ ܟܲܢܸܫ ܘܲܩ̣ܒܲܪ", "ܡܵܡܘܠܵܐ ܠܟܼܠܗܘܿܢ ܓܸܢܣܹ̈ܐ.", ":ܘܲܒܼܢܲܚܬܿܐ ܕܡܲܝ̈ܵܐ ܟܣܲܝܼܘ", "ܠܐ̄ܢܵܫܵܘܼܬܼܵܐ ܘܠܲܚܘ̈ܵܬܼܵܐ.", "ܢܘܿܚ ܘܲܕܼ ܥܲܡܹܗ ܐܸܬܼܦܲܨܝܼܘ", "ܡ̣ܢ ܟܠ ܕܲܢܫܲܘܬܼܵܐ ܒܐܲܦܵܘ̈ܗܝ.", ":ܪܸܡܙܵܐ ܢܛ݂ܲܪ ܗ̄ܘ̣ܵܐ ܚܲܝ̈ܗܘܿܢ", "ܘܠܵܐ ܗ̄ܘ̣ܵܐ ܩܲܝ̈ܣܹܐ ܫܲܬܿܝܼܩܹ̈ܐ.", ":ܛܲܥܢܵܗ̇ ܬܗܘܼܡܵܐ ܠܩܹܒܼܘܼܬܼܵܐ", "ܘܐܲܣܩܵܗ̇ ܠܪܵܡܐ ܒܝܲܕܼ ܓܲܠܠܵܘ̈ܗܝ.", ":ܘܡܸܬܼܝܲܒܿܠܵܐ ܗ̄ܘ̣ܵܬܼ ܥܲܠ ܡܲܝ̈ܐ", "ܘܐܲܚܝܼܕܼ ܗ̄ܘ̣ܵܐ ܠܵܗ̇ ܦܘܼܩܪܵܢܵܐ.", ":ܥܒܪܐ ܗ̄ܘ̣ܵܬܼ ܥܲܠ ܪ̈ܡܬܐ", ":ܠܥܸܠ ܡ̣ܢ ܪܵܘܡܵܐ ܕܲܫܩ̈ܝܼܦܹܐ", ":ܘܢܵ̇ܫܝܼܢ ܗ̄ܘ̣ܵܘ ܒܵܗ̇ ܡܚܫܘ̈ܠܐ", "ܘܠܵܐ ܡܸܬܿܬܿܙܝܼܥ ܗ̄ܘ̣ܵܐ ܪܘܼܟܵܒܼܵܗ.", ":ܟܬܝܼܫܝܼܢ ܗ̄ܘ̣ܵܘ ܓܲܠ̈݁ܠܹܐ ܬܚܘܿܬܹܝܗ̇", "ܘܥܵܒܼܪܵܐ ܥܠܲܝܗܘܿܢ ܢܝܼܚܵܐܝܼܬܼ.", ":ܡܙܲܥܙܲܥ ܗ̄ܘ̣ܵܐ ܠܵܗ̇ ܠܟܼܵܐ ܘܲܠܟܼܵܐ", "ܡܲܫܒܼܵܐ ܕܪܘܼܚܵܐ ܥܲܙܝܼܙܵܐ.", ":ܠܒܲܪ ܡ̣ܢ ܛܲܟܼܣܵܐ ܫܵܚ̇ܩܝܼܢ ܗ̄ܘ̣ܵܘ", "ܡ̈ܝܵܐ ܘܐܵܐܲܪ ܠܲܚܕܵܕܹ̈ܐ.", ":ܘܲܒܼܬܲܟܼܬܘܼܫܗܘܿܢ ܩܹܒܼܘܼܬܼܵܐ", "ܒܫܲܝܢܵܐ ܘܢܵܘܚܵܐ ܫܵܪܝܵܐ ܗ̄ܘ̣ܵܬܼ.", ":ܛܥܝܼܢ ܗ̄ܘ̣ܵܐ ܠܵܗ̇ ܢܗܘܡܵܐ ܘܣܵܠܸ̇ܩ", "ܘܲܡܙܲܚܲܝ ܠܵܗ̇ ܥܲܠ ܟܲܬܼܦܹܗ.", ":ܘܣܵܓܼ̇ܕܝܼܢ ܗ̄ܘ̣ܵܘ ܓܲܠ̈ܠܹܐ ܩܕܼܵܡܹܝܗ̇", "ܘܝܵܗ̇ܒܿܝܼܢ ܐܲܬܼܪܵܐ ܠܡܲܪܕܝܼܬܹܗ.", ":ܐܘ ܐܸܠܦܵܐ ܕܲܕܼܠܵܐ ܠܹܩܹ̈ܐ", "ܕܥܒܪܬܗ ܠܝܲܡܵܐ ܘܝܲܒܼܫܵܐ.", ":ܘܠܵܐ ܕܲܒܵܪܵܗ̇ ܩܸܘܒܲܪܢܹܝܛܵܐ", "ܒܫܲܓܼܫܝܼܘܼܬܼܵܐ ܕܡܲܚܫܘܼ̈ܠܹܐ.", ":ܐܘ ܣܦܝܼܢܬܼܵܐ ܕܲܛܥܝܼܢܵܐ ܗ̄ܘ̣ܵܬܼ", "ܥܵܠܡܵܐ ܟܠܹܗ ܡ̣ܢ ܣܵܟܹܗ.", ":ܘܠܵܐ ܐܸܣܬܲܢܩܲܬ̤ ܡܲܪܕܝܼܬܵܗ̇", "ܕܲܢܕܲܒܿܪܘܼܢܵܗ̇ ܡܲܠܵܚܹ̈ܐ.", ":ܪܸܡܙܵܐ ܗ̄ܘ̤ܵܐ ܠܵܗ̇ ܡܲܠܵܚܵܐ", "ܘܦܘܼܩܕܵܢܵܐ ܩܸܘܒܲܪܢܹܝܛܵܐ.", ":ܘܕܼܘܼܟܲܬܼ ܟܵܘܟܿܒܼܵܐ ܨܒܼܝܵܢܵܐ", ":ܡܕܲܒܲܪ ܗ̄ܘ̣ܵܐ ܠܵܗ̇ ܠܲܠܡܹܐܢܵܐ", ":ܒܐܸܘܒܝܼܢܵܐ ܕܗܲܝܘܵܡܘܼܬܼܵܐ", ":ܐܲܣܝܼܪ ܗ̄ܘ̣ܵܬܼ ܡܲܪܝܼܬܼܵܐ", ":ܘܫܪܝܵܐ ܗ̄ܘ̣ܵܬܼ [...] ܛܲܝܒܿܘܼܬܼܵܐ", "ܚܠܵܦ ܪܘܼܚܵܐ ܕܲܒܼܟܸܬܵܢܹ̈ܐ.", ":ܐܲܪܒܿܥܝܼܢ ܝܵܘܡ̈ܵܬܼܵܐ ܒܚܸܫܟܿܐ", "ܪܵܕܿܝܵܐ ܗ̄ܘ̣ܵܬܼ ܐܲܝܟ [...]ܐ.", ":ܕܡܲܠܵܚܵܐ ܩܵܐܸ̇ܡ ܗ̄ܘ̣ܵܐ ܒܵܗ̇", "ܠܵܐ ܣܢܝܼܩ ܗ̄ܘ̣ܵܐ ܥܲܠ ܢܲܗܝܼܪܵܐ.", "ܠܫܘܼܠܵܡ ܐܲܪܒܿܥܝܼܝܢ [...].", "ܚܸܡܠܲܬ̤ ܣܲܝܦܵܗ̇ ܟܹܐܢܘܼܬܼܵܐ.", ":ܘܲܠܡܵܐܐ ܘܚܲܡܫܝܼܢ ܐܸܬܼܚܲܙܝܲܬ̤", "ܐܵܬ̤ܵܐ ܕܪ̈ܚܡܹܐ ܒܪܹܫ ܛܘܼܪܹ̈ܐ.", "ܒܵܬܲܪ ܡܵܐܐ ܘܚܲܡܫܝܼܢ ܝܵܘܡܝܼ̈ܢ:", "ܢܦܲܩ̣ ܪܸܡܙܵܐ ܐܲܝܟ ܐܝܼܙܓܲܕܵܐ.", ":ܘܲܛܥܝܼܢ ܐܓܲܪܝܬܼܵܐ ܕܫܲܝܢܵܐ", "ܕܸܟܬܿܒܲܘܼܗܝ ܪ̈ܲܚܡܹܐ ܠܘܵܬܼ ܪܘܼܓܙܵܐ.", ":ܢܵܚ̣ܘ ܡ̈ܝܐ ܠܲܡܵܐܐ ܘܚܲܡܸܫܝܼܢ", "ܘܐܸܬܼܚܵܘܝܼܪܹ̈ܫܲܝ ܛܘܼܪܹ̈ܐ.", "ܘܲܕܐܵܐ ܪܸܡܙܵܐ ܒܫܲܬܼܝܼܩܹ̈ܐ.", "ܘܟܲܢܸܫ ܐܸܢܘܿܢ ܠܲܬܼܗܘܡܵܐ.", ":ܠܲܡܵܐܐ ܘܚܲܡܫܝܼܢ ܝܵܘܡܵܬܼ̈ܐ", ":ܥܒܲܪܬܹܗ ܠܝܲܡܵܐ ܩܹܒܼܘܼܬܼܵܐ", ":ܘܲܬܼܪܨܵܐ ܗ̄ܘ̣ܵܬܼ ܡܲܪܕܝܼܬܼܵܐ", "ܠܲܡܫܘܼܚܬܵܐ ܘܡܸܨܥܲܬܼ ܐܲܪܥܵܐ.", ":ܡ̣ܢ ܐܲܬܼܪܵܐ ܕܩܲܪܸܝܼܒܼ ܠܲܓܼܕܲܢ", "ܚܸܙܩܲܬ̤ ܒܫܘܼܪܵܝ ܡܲܪܕܝܼܬܼܵܗ.", ":ܘܣܲܝܸܟܼܬܼܗ ܠܪܲܗܛܵܐ ܕܐܲܘܼܪܚܵܗ̇", "ܥܲܠ ܪܹܫܵܐ ܕܛܘܼܪ̈ܲܝ ܩܲܪܕܘܼ.", ":ܒܫܘܼܠܵܡ ܐܘܼܪܚܵܐ ܚܵܐ̇ܪ ܗ̄ܘ̣ܵܐ", "ܐܵܦ ܦܘܼܩܼܕܵܢܵܐ ܕܪܘܼܟܵܒܼܵܗ̇.", ":ܕܬܲܥܒܲܪ ܓܸܢܣܵܐ ܕܒܹܝܬܼ ܐܕܵܡ", "ܕܲܢܫܲܝܢܘܼܢ ܡܸܨܥܲܬܼ ܐܲܪܥܵܐ.", ":ܠܗܠ ܡ̣ܢ ܝܲܡ̣ܵܐ ܥܵܡܲܪ ܗ̄ܘ̣ܵܐ", "ܗܵܘ̇ ܕܵܪܐ ܕܚܒܠ ܐܲܪܥܵܐ.", ":ܘܲܥܕܲܟܹܝܠ ܠܵܐ ܚܵܙܝܵܐ ܗ̄ܘ̣ܵܬܼ", "ܡܸܨܥܲܬܼ ܐܲܪܥܵܐ ܠܡܵܝܘ̈ܬܹܐ.", "ܣܝܼܓܼ ܗ̄ܘ̣ܵܐ ܝܲܡܵܐ ܒܐܲܦܝ̈ܗܘܿܢ", "ܥܕܲܡ̇ܐ ܕܲܗܘ̤ܵܐ ܛܵܘܦܵܢܵܐ.", ":ܘܬܲܪܥܹܗ ܪܸܡܙܵܐ ܠܲܣܝܵܓܹܗ", "ܘܐܲܥܒܲܪ ܐܢܘܿܢ ܠܲܡܨܲܥܬܼܵܐ.", ":ܒܲܫܒܼܵܒܼܘܼܬܼܵܐ ܕܦܲܪܕܲܝܣܵܐ", "ܓܡܪܝܢ ܗ̄ܘ̣ܵܘ ܥܸܪܵܐ ܕܪ̈ܝܼܢ.", ":ܘܐܲܪܥܵܐ ܟܠܵܗ̇ ܣܦܝܼܩܵܐ ܗ̄ܘ̣ܵܬܼ", ":ܡ̣ܢ ܐܢܵܫܘܼܬܼܵܐ ܘܚܝܘ̈ܵܬܼܵܐ", ":ܘܐܲܝܟ ܕܨܵܕܝܼܬܼܵܐ ܐܝܼܬܹܝܗ̇ ܗ̄ܘ̣ܵܬܼ", ":ܡ̣ܢ ܝܲܡܵܐ ܥܕܲܡܵܐ ܠܝܲܡܵܐ", ":ܘܠܵܐ ܡܲܠܸܠ ܒܵܗ̇ ܩܵܠ ܐܢܵܫܵܐ", "ܘܠܵܐ ܕܵܫ̣ܵܗ̇ ܪܓܸܠ ܚܲܝܘ̈ܵܬܹܐ.", ":ܒܗܵܕܹܐ ܬܸܢܘܲܝ ܬܲܩܢܬܼܗ̇", ":ܐܵܦ ܛܲܝܒܿܘܼܬܼܵܐ ܠܩܹܒܼܘܼܬܼܵܐ", ":ܕܬܸܗܘܹܐ ܓܲܫܪܵܐ ܠܒܹܝܬܼ ܐܵܕܼܵܡ", "ܘܬܲܥܒܲܪ ܐܸܢܘܿܢ ܠܲܪܘܚܬܐ.", "ܒܥܸܠܲܬܼ ܛܵܘܦܵܢܐ ܕܲܪܫܘܼܗ̇: ܠܐܘܼܪܚܵܐ ܕܠܵܐ ܥܒ̣̱ܪ ܒܵܗ̇ ܒܲܪܢܵܫ.", ":ܟܲܕܼ ܣܝܼܡܵܐ ܗ̄ܘ̣ܵܬܼ ܒܝܲܕܼ ܥܬܹܗ", "ܕܥܵܒܼܘܕܼܵܐ ܕܗܵܕܹܐ ܢܸܣܥܘܿܪ.", "ܠܵܘ ܡ̣ܢ ܚܸܡܬܵܐ ܛ̣ܪܕܼ ܐܸܢܘܿܢ", "ܡ̣ܢ ܐܲܬܼܪܵܐ ܕܲܫܪܹܝܢ ܗ̄ܘ̣ܵܢ ܒܹܗ.", ":ܠܵܐ ܒܲܬܼܘܬܼܵܐ ܫ̣ܕܵܐ ܐܸܢܘܿܢ", "ܠܐܲܬܼܪܵܐ ܕܡܸܨܥܲܬ̤ ܝܬܒܬܐ.", ":ܩܲܕܼܝܡ ܗ̄ܘ̣ܵܐ ܓܹܝܪ ܗܵܢ ܥܘܼܬܼܪܵܐ", "ܒܝܲܕܼ ܥܬܹܗ ܩܕܼܡ ܒܸܪ̈ܝܵܬܼܵܐ.", ":ܘܐܲܦܩܹܗ ܠܓܸܠܝܐ ܒܥܠ̈ܠܬܐ", "ܠܕܼܘܲܪܫܵܐ ܕܡܵܝܘܿܬܼܘܼܬܼܵܐ.", ":ܐܵܦ ܬܘܼܒܼ ܒܗܵܕܹܐ ܕܚܒܠ ܗܘ̣ܵܐ", "ܘܲܥܛ̣ܵܐ ܒܡܲܝ̈ܐ ܠܬܼܘܼܩܵܢܵܘ̈ܗܝ.", ":ܠܵܘ ܪܘܼܓܼܙܐ ܥܲܒܼܕܹܗ ܡ̣ܢ ܫܠܸܝ", "ܟܲܕܼ ܠܵܐ ܡܦܣ ܒܐܲܝܼܕܼܵܐ ܕܣܲܥ݂ܲܣܪ.", ":ܝܕܼܵ̇ ܗ̄ܘ̣ܵܐ ܩܕܼܡ ܛܵܘܦܵܢܵܐ", "ܗܵܠܹܝܢ ܕܲܗܘ̈ܲܝ̤ ܘܲܥܬܼܝܼ̈ܕܵܢ.", ":ܘܲܡܦܣ ܗ̄ܘ̣ܵܐ ܒܹܗ ܒܬܼܘܼܩܵܢܹܗ", "ܕܥܵ̇[...]ܠ ܡܵܘܬܿܐ ܘܫ̇ܪܹܐ ܠܹܗ.", ":ܥܵܘܠܵܐ ܚܵܒܠܹܗ ܠܬܼܘܼܩܵܢܹܗ", "ܟܲܕܼ ܠܵܐ ܛܵܥ̇ܝܵܐ ܠܝܲܕܼ ܥܬܹܗ.", "ܕܥܲܕܼܠܵܐ ܢܸܒܼܪܹܐ ܠܚ̈ܛܝܐ", "ܝܵܕܥ̇ ܗ̣ܘܐ ܕܡܸܚܛܵܐ ܚܵܛ̇ܝܢ.", ":ܡܦ̣ܣ ܗܘ̣ܵܐ ܕܫܒ̇ܩ ܫܪܟܢܐ", "ܕܐ̄ܢܵܫܘܼܬܼܵܐ ܘܲܕܼܟܼܠ ܓܸܢܣܝܼ̈ܢ.", ":ܘܥܲܠ ܗܵܕܹܐ ܛܲܟܲܣ ܘܐܲܥܸܠ", "ܠܩܹܒܼܘܼܬܼܵܐ ܙܵܘ̈ܓܲܝܢ ܙܵܘ̈ܓܿܝܼܢ.", "ܝܵܕ̇ܥ ܗ̄ܘ̣ܵܐ ܕܡܸܬܼ ܒܲܥܝܵܐ", "ܗ̄ܘ̣ܵܬܼ ܡ̣ܢ ܚܸܘܼܫܵܒܼܵܐ ܕܡܪ̈ܚܹܐ.", ":ܕܥܲܠ ܕܣܢ̣ܐ ܗ̄ܘ̣ܵܐ ܬܘܼܩܵܢܹܗ", "ܚܲܒܿܠܹܗ ܘܥܲܒ̣ܕ ܠܐܲܚܪܹܢܵܐ.", ":ܒܬܲܪܥܝܼܬܼܵܐ ܕܙܲܪ݁ܥܲܝ ܙܹܐܦܵܐ", "ܚܵܐ̇ܪ ܗ̄ܘ̣ܵܐ ܩܕܼܵܡ ܕܲܢܚܸܒܸܿܠ.", ":ܘܩܲܕܸܡ ܩܲܦܚܵܗ̇ ܠܡܵܘܥܝܼܬܼܵܐ", "ܕܙܝܼܙܵܢܹ̈ܐ ܕܚܘܼܫܵܒܲܝ̈ܗܘܿܢ.", ":ܡ̣ܢ ܬܘܼܩܵܢܵܐ ܩܲܕܼܡܵܝܵܐ", "ܫܒ̣ܩ ܫܲܪܟܵܢܵܐ ܕܟܼܠ ܡܸܕܲܡ.", ":ܕܲܢܚܵܘܼܐ ܕܠܵܘ ܒܝܼܫܵܐ ܗ̄ܘ̣ܵܐ", "ܬܘܩܵܢܵܐ ܕܲܥܒ̣ܵܕܼ ܐܝܼܕܼܵܘ̈ܗܝ.", ":ܒܟܼܠܗܹܝܢ ܕܲܗܘܲܝ̤̈ ܚܵܐ̇ܪ ܗ̄ܘ̣ܵܐ", "ܥܲܕܼ ܠܵܐ ܢܹܐܬܘܿܢ ܠܲܗܘܵܝܵܐ.", ":ܘܠܵܘ ܒܲܬܼܘܵܬܼܵܐ ܚܒܠ ܟܠ", "ܘܡܸܛܠ ܪ̈ܚܡܵܘܗܝ ܚܢ ܘܲܫܒ̣ܩ.", "ܘܚܵܘܝܼ ܘܟܹܐܢܘܼܬܹܗ ܕܟܹܐܢܵܐ [...]", "ܗ̄ܘ̣ ܛܵܒܵܐ ܒܣܘܼܥܪ̈ܢܵܘܗܝ.", ":ܘܚܵܘܝܼ ܕܟܹܐܢܵܐ ܗ̄ܘ̣ܵܐ ܟܲܕܼ ܪܵܕܹܿܐ", "ܕܠܵܐ ܢܸܪܢܘܼܢ ܕܪܵܚܸܡ ܥܵܘܠܵܐ ܗ̄ܘ̣.", "ܘܲܚܸܠܛ ܪ̈ܲܚܡܹܐ ܒܟܹܐܢܘܼܬܹܗ:", "ܕܠܵܐ ܢܸܩܪܘܼܢܵܝܗܝ ܚܲܪܡܵܢܵܐ.", ":ܒܬܲܪ̈ܬܝܗܸܝܢ ܚܵܘܝܼ ܚܲܝܠܹܗ", "ܒܗܵܝ̇ ܕܼܪܲܕ̣ܵܐ ܘܲܒܼܗܵܝ̇ ܕܲܫ̣ܒܲܩ.", ":ܘܐܲܟܼܪܸܙ ܫܘܼܠܛ̇ܢ ܡܵܪܘܼܬܹܗ", "ܕܨܒܼܝܵܢܹܗ ܪܵܕܹ̇ܐ ܠܕܼܝܼܠܹܗ.", ":ܒܫܲܒܿܘܩ̈ܐ ܕܡ̈ܝܐ ܪ̈ܓܼܝܐ", "ܢܓܕܗ ܠܥܘܠܵܐ ܕܡܲܪ̈ܚܹܐ.", ":ܘܲܒܼܫܲܒܼܛܵܐ ܕܩܵܦܲܝܝ ܒܝܼܫܹ̈ܐ", "ܒܹܗ ܢ̇ܛܪ ܛܟܼܣܐ ܠܚ̈ܝܹܐ.", ":ܛܲܢܢܘܼܗܝ ܡ̈ܝܐ ܠܫܲܪܟܵܢܵܐ", ":ܕܦܲܠܸܛܘ ܪ̈ܲܚܡܹܐ ܡ̣ܢ ܪܘܼܓܙܵܐ", ":ܘܐܲܥܒܲܪ ܣܵܡܘܲܗܝ ܒܲܡܨܲܥܬܼܵܐ", "ܕܢܲܦܪܹܐ ܙܲܪܥܹܗ ܠܟܼܠ ܦܸܢܝ̈ܢ.", ":ܒܝܲܪܚܵܐ ܫܒܼܝܼܥܵܝܵܐ ܥܸܠܲܬ̤", "ܐܸܠܦܵܐ ܠܐܝܼܬܼܝܵܐ [ܘܐܸܬܲܬ̤] ܠܲܠܡܹܐܢܵܐ.", ":ܘܒܫܒܥܣܪܐ ܒܡܢܝܐ", "ܢܵܚܲܬ̤ ܥܲܠ ܟܘܼܪ̈ܲܝ ܩܲܪܕܘ.", ":ܒܝܲܪܚܵܐ ܕܲܬܼܪܹܝܢ ܚܸܙܩܲܬ̤ ܗ̄ܘ̣ܵܬܼ", "ܒܫܒܥܣܪܐ ܡ̣ܢ ܐܲܬܼܪܵܗ̇.", ":ܘܲܒܼܝܲܪܚܵܐ ܕܫܲܒܼܥܵܐ ܥܸܠܲܬ̤", "ܠܲܠܡܹܐܢܵܐ ܒܲܫܒܲܥܸܣܪܐ.", ":ܝܲܪ̈ܚܹܐ ܒܲܒܼܥܵܐ ܒܲܠܡܹܐܢܵܐ", "ܐܲܣܝܼܪܵܐ ܗ̄ܘ̣ܵܘ ܘܲܢܛܝܼܪܵܐ.", ":ܘܠܵܐ ܦܸܬܼܚܲܬ̤ ܓܲܙܵܐܬ ܕܥܘܼܬܼܪܵܗ̇", "ܥܕܲܡܵܐ ܠܝܲܪܚܵܐ ܬܪܲܝܵܢܵܐ.", ":ܒܝܲܪܚܵܐ ܬܪܲܝܵܢܵܐ ܫܲܕܲܪ", "ܡܵܪܹܐ ܐܸܠܦܵܐ ܐܝܼܙܓܲܕܵܐ.", ":ܕܢܸܦܘܿܩ ܢܸܚܙܹܐ ܐܸܢ ܢܵܚܲܬ̤", "ܚܸܡܬܼܵܐ ܕܡ̈ܝܐ ܡ̣ܢ ܐܲܪܥܵܐ.", ":ܥܘܼܪܒܼܵܐ ܛܲܡܲܡܲܐܐ ܐܸܫܬܲܕܲܪ", "ܝܲܥܢܵܐ ܘܪܵܚܸ̇ܡ ܡܹܐܟܼܘܼܠܬܐ.", ":ܘܲܫܒܼܬܗ ܪܸܓܲܬܼ ܒܸܣܪܵܐ", "ܘܠܵܐ ܥܛܸܦ ܦܢܝܼ ܦܸܬܼܓܼܵܡܵܐ.", ":ܫܲܕܲܪ ܐܝܼܙܓܼܕܵܐ ܕܲܬܼܪܹܝܢ", ":ܡ̣ܢ ܓܸܢܣܵܐ ܪܵܚܸ̇ܡ ܫܲܝܢܵܐ", ":ܘܢܸܦܩܲܬ̤ ܝܵܘܢܵܐ ܘܣܥܪܬܗ̇", "ܠܡܲܫܪܝܼܬܼܵܐ ܘܥܛܦܲܬ̤ ܨܐܕܼܵܘܗܝ.", ":ܘܦܵܫ̣ ܬܘܼܒܼ ܫܲܒܼܥܵܐ ܝܵܘܡ̈ܵܬܼܵܐ", "ܘܲܗܦܟ ܫܲܕܲܪ ܐܝܼܙܓܲܕܵܐ.", ":ܘܐܸܬܲܬ̤ ܝܵܘܢܵܐ ܘܛܲܥܝܼܢܵܐ", "ܣܒܲܪܬܼܵܐ ܕܫܲܝܢܵܐ ܒܓܼܵܘ ܦܘܼܡܵܗ̇.", ":ܛܲܪܦܵܗ̇ ܕܙܲܝܬܐ ܚܵܘܝܵܬܹܗ", "ܕܫܲܕܲܪ ܠܵܗ̇ ܪܹܡܙܵܐ ܒܐܝܼܕ̈ܝܗ̇.", ":ܐܲܝܟ ܪܸܗܒܼܘܼܢܵܐ ܕܬܲܪܥܝܼ[...]ܬܼܵܐ", "ܕܢܵܚܲܬ̤ ܚܸܡܬܹܗ ܕܕܲܝ̇ܢܵܐ.", ":ܚܕܼܝ ܘܐܸܬܼܒܲܝܵܐ ܙܲܕܲܝܼܩܵܐ", "ܒܐܸܓܲܪܬܼܵܐ ܕܫܲܝܢܵܐ ܕܐܲܝܬܼܝ.", ":ܘܲܗܦ݂ܲܟ ܫܲܕܼܪܹܗ ܠܐܝܼܙܕܵܐ", "ܕܚ̣ܙܐ ܕܫܲܪܪ ܫܘܼܘܕܵܝܹܗ.", ":ܬܠܵܬܼ ܙܲܒܼܝ̈ܢ ܢܸܦܩܲܬ̤ ܝܵܘܢܵܐ", "ܘܫܪܪܬܹܗ ܒܲܬܼܠܵܬܲܝܗܹܝܢ.", ":ܘܲܦܬܼܚ̣ ܬܲܪܥܵܐ ܕܩܹܒܼܘܼܬܼܵܐ", "ܘܲܚ̣ܙܵܐ ܠܲܐܪܥܵܐ ܠܐܲܪܥܵܐ ܘܐܸܬܼܒܲܝܲܐ.", ":ܚܙ̣ܵܐ ܢܘܼܗܪܵܐ ܘܲܫܡ݂ܲܥ ܩܵܠܵܐ", "ܒܝܲܕܼ ܓܸܠܝܵܢܹ̈ܐ ܪ̈ܘܼܚܵܢܹܐ.", ":ܕܗܵܐ ܗܘ̤ܵܘ ܪ̈ܲܚܡܹܐ ܡܸܨܥܵܝܹ̈ܐ", "ܘܫܲܝܢܘܼܗ̇ ܠܚܸܡܬܹܗ ܕܕܲܝ̇ܢܵܐ.", ":ܗܵܐ ܐܲܦܝܼܣܬܼܗ ܛܲܝܒܿܘܼܬܼܵܐ", "ܕܢܸܦ̣ܬܲܚ ܬܲܪܥܵܐ ܒܐܲܦܝ̈ܟܿܘܿܢ.", ":ܦܘܩܘ ܐܲܣܝܼܪܹ̈ܐ ܘܐܸܬܼܒܲܝܲܐܘ", "ܒܲܚܙܵܬܼܵܐ ܦܐܝܼܬܼܵܐ ܕܐܲܪܥܵܐ.", ":ܒܵܬܲܪ ܫܸܬܼܡܵܐܐ ܠܚܲܝ̈ܝ ܢܘܿܚ", "ܒܫܘܼܠܵܡ ܫܲܢܬܿܐ ܕܒܼܵܬܲܪܗܹܝܢ.", ":ܦܩ݂ܲܕܼ ܠܹܗ ܪܸܡܙܵܐ ܠܙܲܕܿܝܼܩܵܐ", "ܕܢܸܦܘܩ ܠܐܲܪܥܵܐ ܥܲܡ ܕܝܼܠܹܗ.", ":ܦܘܩ ܐܢ̄ܬܿ ܘܲܒܲܢܝܼ̈ܟ ܠܲܡ ܥܲܡܵܟ", "ܘܐܲܢ̄ܬܿܬܼܵܟ ܥܲܡ ܢ̈ܫܹܐ ܕܲܒܼܢܲܝ̈ܟ.", ":ܘܐܲܦܸܩ ܥܲܡܵܟ ܦܵܪܲܚܵܬܼܵܐ", "ܘܲܒܼܝܼܪܵܐ ܘܚܲܝܘܲܬܼ ܫܸܢܵܐ.", ":ܩܲܒܸܿܠ ܟܹܐܢܵܐ ܦܘܼܩܕܵܢܵܐ", "ܘܲܢܦܲܩ̣ ܘܐܲܦܸܩ ܟܠܝܼܓܸܢܣܝܼ̈ܢ.", ":ܘܠܵܐ ܦܵܫ̣ܘ ܡܸܢܗܘܿܢ ܕܲܚܒܼܝܼܫܹ̈ܐ", "ܕܠܵܐ ܢܦ̣ܩ ܠܲܐܬܼܪܵܐ ܕܒܹܝܬܼ ܚܲܝܹ̈ܐ.", ":ܐܲܝܟ ܡܸܢܝܵܢܵܐ ܕܥܵܠ̣ܘ ܗ̄ܘ̣ܵܘ ܠܵܗ̇", "ܢܦܲܩ̣ܘ ܡ̣ܢ ܬܲܡ̇ܢ ܟܲܕܼ ܫܵܠ̇ܡܝܼܢ.", ":ܕܪܸܡܙܵܐ ܠܟܼܠܗܘܿܢ ܢܛܲܪ ܗ̄ܘ̣ܵܐ", "ܘܲܡܩܲܝܹܡ ܗ̄ܘ̣ܵܐ ܚܲܝܲܝ̈ܗܘܿܢ.", ":ܢܦܲܩ̣ܘ ܐܲܣܝܼܪܹ̈ܐ ܟܲܕܼ ܚܵܕܹ̇ܝܢ", "ܡ̣ܛܠ ܩܘܼܝܵܡ ܚܲܝܲܝܗܘܿܢ.", ":ܒܝܲܪܚܵܐ ܕܲܬܼܪܹܝܢ ܚܒܲܫ݂ ܐܸܢܘܿܢ", "ܦܘܼܩܕܵܢܵܐ ܒܒܹܝܬܼ ܐܲܣܝܼܪܹ̈ܐ.", ":ܘܲܒܼܝܲܪܚܵܐ ܕܲܬܼܪܹܝܢ ܦܲܬܼܚܹܗ", "ܠܬܲܪܥܵܐ ܕܪܼ̈ܚܡܹܐ ܒܐܲܦܲܝ̈ܗܘܿܢ.", ":ܒܲܫܒ̇ܥܸܣܪܐ ܒܡܸܢܝܵܢܵܐ", "ܩܸܒܼܪܬ̤ ܐܸܢܘܿܢ ܟܹܐܢܘܼܬܼܵܐ.", ":ܘܲܒܼܫܲܒܼܥܵܐ ܘܥܸܣܪܝܼܢ ܒܐܝܼܵܪ", "ܢܚܡܲܬ̤ ܐܸܢܘܿܢ ܛܲܝܒܿܘܼܬܼܵܐ.", "ܒܐܝܼܪܵܐ ܥܲܒܼܕܹܗ ܠܛܵܘܦܵܢܵܐ:", "ܒܐܸܣܘܿܟܼ̈ܣܹܐ ܕܝܲܒܿܝܫܘܼܬܼܵܐ.", ":ܕܕܲܠܡܵܐ ܢܸܪܢܘܼܢ ܡܲܪ̈ܵܚܹܐ", "ܕܣܲ[ܝܐ]ܘܼܬܼ ܡܸܛܪܐ ܓܸܕܼܫܲܬ̤.", ":ܒܐܝܼܪܵܐ ܥܲܒܕܵܗ̇ ܠܡܸܦܲܩܬܼܵܐ", "ܒܝܲܪܚܵܐ ܕܦܲܐܹܐ ܘܲܡܨܲܒܲܬܼ.", ":ܕܒܲܚܚܙܵܬܼܵܐ ܕܙܲܪܥܵܐ ܘܦܹܐܪܹ̈ܐ", "ܢܚܲܕܹܐ ܠܒܵܐ ܕܲܡܥܵܩܹ̈ܐ.", ":ܐܹܝܘ ܥܘܼܡ̣ܩܵܐ ܕܥܘܼܬܼܪܵܐ ܪܲܒܼܐ", "ܕܚܸܟܼܡܘܬܹܗ ܕܐܲܠܵܗ ܟܠܵܐ.", ":ܕܲܡܛܝܸܒܼ ܠܹܗ ܬܘܼܩܵܢܹܗ", "ܙܲܒܼܢܵܐ ܦܐܹܐ ܠܲܢܚܵܝܹܗ.", ":ܒܢܝܼܣܵܢ ܬܲܩܸܢ ܒܸܪ̈ܝܵܬܼܵܐ", "ܘܨܲܒܬܼܗ̇ ܠܲܐܪܥܵܐ ܒܐܝܼ̈ܠܵܢ̣ܐ.", ":ܘܐܸܫܟܲܚܘ ܐ̄ܢܵܫ̈ܐ ܘܚܲܝܘ̈ܬܼܵܐ", "ܓܢܘܿܢܵܐ ܕܲܦܐܹܐ ܘܲܡܨܲܒܲܬܼ.", ":ܒܐܝܼܪܵܐ ܦܲܬܼܚܵܗ̇ ܠܩܹܒܼܘܼܬܼܵܐ", "ܒܝܲܪܚܵܐ ܕܐܲܚܕܵܗ̇ ܒܲܐܦܝ̈ܗܘܿܢ.", ":ܘܛܲܝܸܒܼ ܦܬܼܘܿܪ ܬܘܼܪܣܵܝܵܐ", "ܙܲܒܼܢܵܐ ܦܲܐܝܵܐ ܩܕܵܡܲܝܗܘܿܢ.", ":ܒܢܝܼܣܵܢ ܐܲܦܩܵܗ̇ ܡ̣ܢ ܡܸܨܪܹܝܢ", "ܠܲܟܼܢܘܼܫܬܵܐ ܕܒܹܝܬܼ ܝܼܣܪܹܵܝܠ.", ":ܘܢܩ̣ܫ ܠܗ̇ ܓܢܘܿܢܵܐ ܒܕܲܒܪܐ", "ܘܓܼܕܠ ܠܵܗ̇ ܟܠܝܼܠ ܗܲܒܵܒܹ̈ܐ.", ":ܒܢܝܼܣܵܢ ܬܘܼܒܼ ܚܲܕܸܬܼ ܐܸܢܹܝܢ", "ܠܒܸܪ̈ܝܵܬܼܵܐ ܒܝܲܕܼ ܪܹܫܝܼܬܲܢ.", ":ܕܲܒܼܙܲܒܼܢܵܐ ܕܬܲܩܸܢ ܐܹܢܝܢ", "ܢܚܲܕܬܼ ܚܘܼܒܵܠ ܬܘܼܩܵܢܗ.", ":ܒܙܲܒܼܢܵܐ ܦܨܝܼܚܵܐ ܐܵܦ ܨܹܝܕ ܢܘܚ", "ܫܲܡܠܝܼ ܘܲܓܼܡܲܪܨ ܒܼܝܵܢܹܗ", ":ܘܐܲܦܩܹܗ ܒܝܲܪܚܵܐ ܕܗܲܒܵܒܹ̈ܐ", "ܘܚܲܕܝܼ ܥܲܡܹܗ ܠܟܼܠ ܡܕܡ.", ":ܢܦ݂ܲܩܘ ܗ̄ܘ̣ܵܘ ܟܠ ܓܸܢܣܝܼ̈ܢ ܥܲܡ ܢܘܚ", "ܘܕܲܝܲܪܘ ܥܲܡܹܗ ܥܲܠ ܐܲܪܥܵܐ.", ":ܘܩܲܪܸܒܼ ܡܸܢܗܘܿܢ ܪܹܫܝܼܬܼܵܐ", "ܠܪܸܡܙܵܐ ܕܲܢܛ݂ܲܪ ܚܲܝܲܝ̈ܗܘܿܢ.", ":ܒܢ̣ܵܐ ܢܘܿܚ ܡܲܕܸܒܲܚ ܨܒܼܝܵܢܵܐ", "ܘܐܲܣܸܩ ܕܸܒܼܚܹ̈ܐ ܕܬܲܪܥܘܼܬܼܵܐ.", ":ܘܩܲܒܸܿܠ ܕܒܼܚܹܗ ܒܵܪܘܿܝܵܐ", "ܥܲܡ ܛܘܼܝܵܒܼܵܐ ܕܨܒܼܝܵܢܹܗ.", ":ܐܲܪܚܼܝ ܪܚܝܵܐ ܕܲܣܘܵܬܼܵܐ", "ܐܝܼܬܼܝܵܐ ܕܠܵܐ ܣܢܝܼܩ ܥܲܠ ܡܸܕܡ.", ":ܘܐܸܬܿܬܿܢܝܼܚ ܡ̣ܢ ܚܸܡܵܬܼܵܐ ܕܪܘܼܓܼܙܹܗ", "ܟܝܵܢܵܐ ܕܡܡܬܼܘܿܡ ܠܵܐ ܪܵܓܸ̇ܙ.", ":ܠܵܐ ܠܲܡ ܐܵ[...]ܣܸܦ ܠܲܡܠܵܛܗ̇", "ܠܐܲܪܥܵܐ ܡܸܛܠ ܒܲܪܢܵܫܵܐ.", ":ܕܝܵܕܼܵܥ̇ ܐ̄̈ܢܵܐ ܕܣܝܼܡ ܗ̄ܘ̣ ܝܲܨܪܹܗ", "ܥܲܠ ܒܝܼܫܬܿܐ ܡ̣ܢ ܥܲܠܝܘܼܬܹܗ.", ":ܘܡܟܹܝܠ ܟܠܗܘܿܢ ܝܵܘ̈ܡܵܬܼܵܐ", "ܙܲܪܥܵܐ ܚܸܨܕܵܐ ܘܥܲܠ̈݁ܠܬܐ.", ":ܩܲܝܛܵܐ ܘܣܲܬܼܘܵܐ ܟܲܕܼ ܪܵܕܼܝ̇ܢ", "ܒܛܘܼܟܵܣܵܐ ܕܫܘܼ ܚ̈ܠܵܦܲܝܗܘܿܢ.", ":ܒܲܪܟܵܗ̇ ܠܲܐܪܥܵܐ ܒܫܘܼܚ̈ܠܵܦܹܐ", "ܟܲܕܼ ܝܵܗܒܵܐ ܦܹܐܪܹ̈ܐ ܠܐܢܵܫ̈ܐ.", ":ܘܠܐ̄ܢܵܫ̈ܐ ܒܲܪܸܟ ܐܸܢܘܿܢ", ":ܒܒܛܢܵܐ ܘܝܲܠܕܐ ܕܝܘܼܒܵܠܵܐ", ":ܕܚܠܲܬܼܟܼܘܿܢ ܐܲܪܡܵܐ ܥܲܠ ܟܠ", "ܥܲܠ ܚܲܝܘܵܬܼ̈ܐ ܘܲܒܼܥܝܼܪܵܐ.", ":ܘܲܒܼܢܝܼܪܵܐ ܕܫܘܼܠܛܵܢ ܐܢܵܫܵܐ", "ܐܹܟܕܘܢ ܕܹܝܢ ܟܠܹܗܘܿܢ ܓܸܢܣܹ̈ܐ.", ":ܘܥܲܡ ܒܘܼܪ̈ܟܵܬܼܵܐ ܕܲܒܼܝܠܕܐ", "ܘܫܘܼܠܛܵܢܵܐ ܕܥܲܠ ܟܠ ܡܸܕܼܡ.", ":ܐܲܠܸܦ ܐܸܢܘܿܢ ܐܲܝܟ ܥܸܣܒܵܐ", "ܢܹܐܟܼܠܘܼܢ ܒܸܣܪܵܐ ܕܚܲܝܘ̈̇ܬܼܵܐ.", ":ܚܵܘܝܼ ܐܸܢܘܿܢ ܦܘܼܪܫܵܢܵܐ", "ܕܐܲܝܟܲܢ ܢܸܟܿܣܘܢ ܚܝܘ̈ܬܐ.", ":ܕܡܐ ܕܐܸܫܕܘ ܕܡܗܹܝܢ ܒܐܪܥܵܐ", "ܢܸܐܟܼܠܘܼܢ ܗܵܝܕܹܝܢ ܦܲܓܼܪ̈ܲܝܗܘܿܢ", ":ܕܡܵܐ ܠܲܡ ܒܲܠܚܘܲܕܼ ܠܵܐ ܬܹܐܟܼܘܿܠ", "ܕܲܕܼܡܵܐ ܢܲܦ̣ܫܵܐ ܗ̄ܘ̣ ܕܲܒܼܥܝܼܪܵܐ.", ":ܠܵܐ ܬܹܐ ܟܼܘܿܠ ܒܸܣܪܐ ܘܢܲܦ̣ܫܵܐ", "ܕܠܵܐ ܬܸܬܼܚܲܝܲܒܼ ܒܲܬܼܒܲܥܬܼܵܐ.", ":ܠܵܐ ܝܵܕܼܥܝܼܢ ܗ̄ܘ̣ܵܘ ܩܲܕܼܡ̈ܝܹܐ", "ܠܡܹܐܟܲܠ ܒܸܣܪܵܐ ܕܚܲܝܘ̈ܬܼܵܐ.", ":ܥܕܲܡ̇ܐ ܕܓܠ̣ܵܐ ܦܘܼܩܕܵܢܵܐ", "ܠܢܘܚ ܕܐܟܼܘܠ ܘܐܟܢ ܐܸܟܠ.", ":ܢܵܡܘܿܣܵܐ ܗܘ̤ܵܐ ܫܘܼܘܕܵܝܵܐ", "ܕܣܵܐܸ̇ܡ ܗ̄ܘ̣ܵܐ ܠܹܗ ܠܲܟܼܝܵܢܵܐ.", ":ܘܐܸܠܘܼ ܝܲܕ ܥܘܼܗܝ ܩܲܕܼܡ̈ܝܬܐ", "ܢܘܚ ܝܲܬܿܝܼܪ ܢܛ̇ܪ ܗܘ̣ܐ ܠܹܗ.", ":ܒܗܵܕܹܐ ܕܣܵܡ̣ ܠܹܗ ܢܵܡܘܿܣܵܐ", "ܚܵܘܝܼ ܕܚܕܬܼܵܐ ܗ̄ܘ̣ ܢܵܡܘܿܣܵܐ.", ":ܘܐܸܠܘܼ ܣܝܼܡ ܗ̄ܘ̣ܵܐ ܠܩܲܕܼܡ̈ܝܐ", "ܠܵܐ ܡܚܲܕܬ ܗ̄ܘ̣ܵܐ ܠܲܩܝܵܡܹܗ܀", ":ܒܥܸܠܲܬܼ ܩܸܛܠܵܐ ܕܚܲܘ̈ܬܼܵܐ", "ܙܲܗܲܪ ܐܸܢܘܿܢ ܡ̣ܢ ܩܸܛܠܵܐ.", ":ܕܐܲܝܢܵܐ ܕܩܵܛܸ̇ܠ ܒܲܪ ܢܵܫܵܐ", ":ܚܠܵܦ ܐ̄ܢܵܫܵܐ ܕܡܹܗ ܢܸܬܼ ܐܫܸܕܪ", ":ܨܲܠܡܵܐ ܗ̄ܘ̣ ܐܢܵܫܵܐ ܕܒܼܵܪܘܿܝܹܗ", "ܘܡܵܪܵܐ ܕܟܼܠܗܹܝܢ ܒܸܪ̈ܝܵܬܼܵܐ.", "ܟܲܠܦܘܼܬܼ ܪܲܒܿܘܼܬܼ ܐܝܼܩܵܪܹܗ:", "ܩܲܫܝܵܐ ܬܒܲܥܬܼܵܐ ܕܩܵܘܿܠܹܗ.", ":ܢܵܡܘܣܹ̈ܐ ܚܲܕܼܬܹ̈ܐ ܣܵܡ̣ ܠܹܗ", "ܪܲܒܵܐ ܓܡܝܼܪܵܐ ܠܬܲܠܡܝܹܕܗ.", ":ܘܲܟܼܬܼܒ̣ ܐܸܢܘܿܢ ܥܲܠ ܠܸܒܹܿܗ", "ܒܩܢܝܵܐ ܪܸܡܙܵܐ ܕܨܒܼܝܵܢܹܗ.", ":ܥܲܠ ܬܘܼܒܼ ܥܲܡܹܗ ܒܩܲܝܵܡܵܐ", "ܘܫܲܪܪܹܗ ܠܫܲܝܢܵܐ ܒܡܵܘܡ̈ܬܐ.", ":ܕܠܵܐ ܬܘܼܒܼ ܐܸܥܛܹܐ ܡ̣ܢ ܐܲܪܥܵܐ", "ܠܐ̄ܢܵܫ̈ܐ ܒܡ̈ܝܐ ܕܛܵܘ ܦܢܵܐ.", ":ܗܵܕܹܐ ܗ̣̄ܝ ܐܵܬ̤ܵܐ ܕܲܩܝܵܡܵܐ", ":ܕܲܡܩܝܼܡ ܐ̄ܢܵܐ ܒܲܝܢܲܝ ܠܐܲܪܥܵܐ", ":ܚܙܵܬܐ ܕܩܸܒܬܵܐ ܡܸܬܼܚܲܙܝܵܐ", "ܡܸܨܥܲܬܼܡ̈ܝܐ ܕܒܲܥܵܢ̈ܢܹܐ.", ":ܐܝܬܹܝܗ̇ ܗ̄ܘ̣ܵܬܼ ܗܵܕܹܐ ܐܵܬ̤ܵܐ", "ܥܲܡ ܬܘܼܩܵܢܵܐ ܕܟܼܠ ܡܸܕܡ.", ":ܘܠܵܐ ܨܒ̣̰ܵܐ ܚܘܝܗ̇ ܠܩܲܕܼܡ̈ܝܹܐ", "ܥܕܲ ܡܵܐ ܕܲܓܼܠ̣ܵܗ̇ ܒܝܵܘܡܲܝ̈ ܢܘܿܚ.", ":ܠܢܘܿܚ ܝܲܗܪܵܐ ܒܐܵܬ̤ܵܐ ܕܫܲܝܢܵܐ", "ܕܬܸܗܘܹܐ ܥܕܲܡܵܐ ܠܫܘܼܠܡܵܐ.", ":ܕܡܵܐ ܕܚܵܙܹ̇ܝܢ ܠܵܗ̇ ܡܵܝܘ̈ܬܼܵܐ", "ܢܸܬܼܒܲܝܐܸܘܢ ܒܐܵܬ̤ܵܐ ܕܫܲܝܢܵܐ.", ":ܚܲܟܸܿܡ ܐܸܢܘܿܢ ܠܦܫܝ̈ܛܹܐ", "ܒܢܵܡܘ̈ܣܹܐ ܚܲܕܼܬܹ̈ܐ ܕܲܟܼܬܲܒܼ.", ":ܘܐܲܩܢܝܼ ܐܸܢܘܿܢ ܒܘܼܝܵܢܵܐ", "ܠܡܸܦܠܲܚ ܠܲܐܪܥܵܐ ܒܝܲܐܪܼܐ.", ":ܫܲܪܝܼ ܠܲܡ ܢܘܿܚ ܒܲܥܒܼܵܕܵܐ", "ܘܲܢܨܒ̣ ܟܲܪܡܵܐ ܘܝܲܗ̣ܒܼ ܦܹܐܪܹ̈ܐ.", ":ܘܐܸܫܬܝܼ ܡ̣ܢ ܚܲܡܪܹܗ ܘܲܪܘܝܼ", "ܘܲܛܥ̣ܵܐ ܒܵܗ̇ ܒܚܲܕܼܬܘܼܬܼ ܚܲܝܠܹܗ.", ":ܠܵܐ ܫܩܝܼܠ ܗ̄ܘ̣ܵܐ ܠܹܗ ܢܸܣܝܢܗ", "ܕܡܲܦܗܹܐ ܫܸܩܝܹܗ ܠܪܸܥܝܵܢܵܐ.", ":ܘܠܵܐ ܝܵܕܥ̇ ܗ̄ܘ̣ܵܐ ܕܐܲܝܟܲܢܵܐ", "ܡܸܬܼܚܲܫܚܝܼܢ ܒܹܗ ܫܵܬܿܘܵܝܵܘ̈ܗܝ.", ":ܐܸܫܬܝܼ ܢܘܚ ܘܲܛ̣ܥܵܐ ܢܲܦ̣ܫܹܗ", "ܘܐܲܙ ܠܹܗ ܚܲܡܪܵܐ ܠܝܲܩܝܼܪܵܐ.", ":ܘܲܐܲܗܠܲܬ̤ ܒܹܗ ܡܲܪܵܚܘܼܬܼܵܐ", "ܕܨܸܒܼܝܵܢܹܗ ܕܚܵܡ ܙܲܠܝܠܵܐ.", ":ܠܵܛܹܗ ܟܹܐܢܵܐ ܠܡܲܪܚܵܐ", "ܥܲܠ ܕܐܲܗܸܠ ܒܹܗ ܕܠܵܐ ܟܘܼܚܵܕܼ.", ":ܘܟܲܕܼܢܹܗ ܒܢܝܹܪܵܠܐ ܕܥܲܒܼܕܘܼܬܼܵܐ", "ܕܲܢܕܲܚܸܠ ܒܹܗ ܠܲܐ̄ܚܪ̈ܵܢܹܐ.", ":ܒܠܵܘ̈ܛܵܬܼܵܐ ܕܨܝܕܼ ܡܲܪ̈ܚܹܐ", "ܐܲܫܪܝܼ ܩܸܢܛܵܐ ܒܣܲܓ̈ܝܼܠܹܐ.", ":ܕܠܵܐ ܢܸܗܘܘܿܢ ܐܲܝܟ ܚܵܡ ܠܝܼܛܵܐ", "ܘܢܸܗܘܘܿܢ ܠܝܼܛܹ̈ܐ ܒܲܕܼܡܘܼܬܹܗ.", ":ܠܵܘ ܒܲܟܼܝܵܢܵܐ ܐܣܪܵܬܹܗ", "ܠܥܲܒܼܕܼܘܼܬܼܵܐ ܡܸܠܲܬܼ ܟܹܐܢܵܐ.", ":ܠܲܝܬܿ ܥܲܒܼܕܘܼܬܼܵܐ ܒܲܕܝܵܢܵܐ: ܐܸܠܵܐ ܕܒܝܼܫܘܼܬܼ ܨܒܼܝܵܢܵܐ", ":ܨܒܼܝܵܢܹܗ ܕܚܵܡ ܒܲܘܲܚ ܒܹܗ", ":ܒܝܲܩܝܼܪܵܐ ܕܲܛܥ̣ܵܐ ܒܚܡܪܹܗ", ":ܘܥܲܒܼܕܹܗ ܐܵܬ̤ܵܐ ܠܡܲܪ̈ܚܹܐ", "ܕܢܸܬܼܟܲܐܪ̈ܘܼܢ ܡ̣ܢ ܝܲܩܝܼܪܹ̈ܐ.", ":ܪܫ̣ܡ ܒܵܪܘܿܝܵܐ ܬܲܫܥܝܼܬܹܗ", "ܕܢܘܚ ܝܲܩܝܼܪܐ ܕܐܸܬܼܦܲܪܣܝܼ.", ":ܕܲܢܚܸܟܸܿܡ ܒܹܗ ܠܝܵܕܘ̈ܥܹܐ", "ܕܠܵܐ ܢܸܬܼܓܲܢ̄ܒܿܪܘܼܢ ܥܲܠ ܚܲܡܪܵܐ.", ":ܥܲܡ ܕܲܟܼܝܘܼܬܼܵܐ ܕܗܲܕܵܡܵܘ̈ܗܝ", "ܪܫ̣ܡ ܛܘܼܥܝܲܝ ܕܲܛܥ̣ܵܐ ܒܚܲܡܪܵܐ.", ":ܕܢܲܣܓܿܐ ܢܙܲܗܲܪ ܕܲܒܼܛܟܼܣܵܐ", "ܢܸܬܼܚܲܫܚܘܼܢ ܒܹܗ ܫܵܬܘܼܝܵܘ̈ܗܝ.", ":ܚܵܘܝܼ ܕܲܫܘܐ ܠܓܸܠܝܢܐ", "ܕܢܛܪ ܫܲܦܝܘܬܼ ܪܸܥܝܵܢܵܐ.", ":ܕܲܢܚܲܦܸܛ ܒܹܗ ܠܲܕܼܟܼܝ̈ܐ", "ܕܬܸܫܪܐܹܒܗܘܿܢ ܡܸܠܲܬܼ ܚܲܝܹ̈ܐ.", ":ܪܫܲܡ ܠܲܢ ܙܵܟܼܘܼܬܼ ܚܘܼܡܵܣܵܢܹܗ", "ܕܲܟܼܡܵܐ ܥܲܙܝܼ ܥܲܡ ܒܝܼܫܹ̈ܐ.", ":ܕܠܵܐ ܐܸܫܬܲܕܲܠ ܠܲܢܚ̈ܝܹܐ", "ܒܥܸܢܝܵܢܵܐ ܕܲܒܼܢܲܝ̈ ܥܲܡܹܗ.", ":ܢܛܪܹܗ ܒܡܝ̈ܐ ܕܡ̇ܡܘܿܠܵܐ", "ܘܥܒܼܕܗ ܚܠܵܦܬܐ ܠܲܒܼܪܝܼܬܼܵܐ.", ":ܘܫܲܝܢܵܗ̇ ܠܲܐܪܥܵܐ ܨܵܕܝܼܬܼܵܐ", "ܒܗܲܠܥ̈ܬܼܵܐ ܕܝܘܼܒܵܠ ܓܸܢܣܹܗ.", ":ܐܲܦܩܹܗ ܡ̣ܢ ܓܵܘ ܩܹܒܼܘܬܼܵܐ", "ܘܣܬܿܪܵܗ̇ ܡܸܢܹܗ ܠܩܹܒܼܘܼܬܼܵܐ.", ":ܕܠܵܐ ܢܸܛܥܘܢ ܒܵܗ̇ ܝܠܕ̈ܬܗ", "ܘܢܸܩܪܘܼܬܵܗ̇ ܒܫܸܡ ܐܲܠܵܗܵܐ.", ":ܒܗܵܕܐ ܬܸܢܘܲܝ ܣܬܪܬܼܗ̇", "ܟܹܐܢܘܼܬܼܵܐ ܡ̣ܢ ܚܲܙ̈ܝܹܐ.", ":ܕܠܐ ܬܸܗܘܸܐ ܥܸܠܲܬܼ ܚܲܝܹ̈ܐ", "ܥܸܠܬܼܵܐ ܕܛܘܼܥܝܲܝ ܠܲܐܚܪ̈ܵܢܐ.", ":ܒܐܲܪܥܵܐ ܣܲܬܼܪܵܗ̇ ܠܩܹܒܼܘܼܬܼܵܐ", "ܒܛܲܟܼܣܵܐ ܕܲܣܥ݂ܲܪ ܒܹܗ ܒܡܘܼܫܹܐ.", ":ܕܝܵܕ̇ܥ ܗ̄ܘ̣ܵܐ ܕܛܵܥܹ̇ܝܢ ܗ̄ܘ̣ܵܘ ܒܹܗ", "ܒܩܒܼܪܗ ܥܲܡܵܐ ܕܥܸܒܼܪ̈ܝܹܐ.", ":ܠܹܗ ܦܲܐܝ̈ܢ ܟܠ ܝܼܕܼܥ̈ܬܼܵܐ", "ܠܲܐܚܝܼܕܼ ܣܵܟܼܵܐ ܕܟܼܠ ܚܸܟܼܡ̈ܢ.", ":ܕܠܵܐ ܛܥܝ̈ܢ ܠܵܗ̇ ܠܝܼܕܲܥܬܹܗ", "ܗܵܠܹܝܢ ܕܲܗܘ̤̈ܝ ܘܕܲܬܼܝܼ̈ܕܵܢ.", ":ܩܕܼܵܡ ܟܠ ܡ̣ܕܹܡ ܒܲܕܼܩ ܠܹܗ", "ܘܥܲܕܼܠܵܐ ܢܸܗܘܹܐ [ܝܕܲܥ̇] ܟܠ.", ":ܘܲܡܣܲܝܟܝܼܢ ܠܹܗ ܒܝܼܕܲܥܬܼܵܐ", "ܬܘܼܩܵܢܵܘ̈ܗܝ ܥܲܕܼܠܵܐ ܢܸܗܘܘܿܢ.", ":ܫܵܘܹ̇ܐ ܕܡ̣ܢ ܟܠ ܢܸܫܬܿܒܲܝܝ", "ܗܵܘ̇ ܝܵܕܸܘܿܥܵܐ ܕܟܼܠ ܡܸܕܹܡ.", ":ܟܲܕܼ ܝܵܕܼܵܥ̇ ܒܝܼܫܘܼܬܼ ܝܲܨܪܲܝܢ", "ܡܬܲܗܹܐ ܠܲܢ ܒܝܲܕܼ ܥܠܠ̈ܬܐ܀"], "lines": ["ܡܸܐܡܪܵܐ: ܝܘ܀ ܥܠ ܛܵܘܦܵܢܵܐ܀", "ܕܝܼܠܹܗ ܟܲܕ ܕܝܼܠܹܗ ܡܹܐܡܪܵܐ ܕܫܸܬܿܬܲܥܣܲܪ ܕܥܲܠ ܛܵܘܦܵܢܵܐ܀", "ܘܡܸܬܼܐ̱ܡܲܪ ܒܨܵܘܡܵܐ܀", "ܥܘܼܢܵܝܵܐ܀", "ܒܪܝܼܟ ܗ̄ܘ̣ ܕܚܲܠܸܦ ܥܘܼܡܪܵܐ ܕܐܲܪܥܵܐ܀", "ܝܼܗ̄ܒܼ ܠܲܢ ܒܛܲܝܒܿܘܼܬܹܗ ܥܘܼܡܪܵܐ ܕܲܫܡܲܝܵܐ܀", "ܐܲܝܲܚ̈܀", ":ܚܲܟܿܝܼܡ ܘܲܫܒܼܝܼܚ ܒܵܪܘܿܝܵܐ", "ܕܡ̣ܢ ܠܵܐ ܡܕܡ ܬܩܢ ܟܠ.", ":ܘܚܵܘܝܼ ܚܲܝܠܹܗ ܒܥܒܕ̈ܘܗܝ", "ܕܐܸܡ݂ܲܪ ܘܐܸܬܼܵܘ ܠܲܗܘܝܵܐ܀", ":ܟܣܹܐ ܗ̄ܘ̣ܵܐ ܥܘܼܬܼܪܹܗ ܒܝܼܕܲ ܥܬܹܗ", "ܩܕܼܵܡ ܬܘܼܩܵܢܵܐ ܕܒܸܪ̈ܝܵܬܹܗ.", ":ܘܲܓܼܠ̣ܵܝܗܝ ܚܘܼܒܹܿܗ ܠܨܒܼܝܵܢܹܗ", "ܘܐܲܫܦܲܥ ܥܲܠ ܟܠ ܡܵܘܗܲܒܼܬܹܗ܀", ":ܒܛܲܟܼܣܵܐ ܬܲܩܸܢ ܟܠܡܹܗ", "ܘܠܵܐ ܥܒ݂ܲܕ ܡܸܕܼܵܡ ܚܲܣܝܼܪ̈ܐ.", ":ܕܒܲܟܼܝܵܢܹܗ ܓܡܝܼܪܵܐ ܐܝܼܬܼܵܘܗܝ", "ܓܡܝܼܪ ܩܵܢܹܗ ܘܲܡܫܲܠܲܝ܀", ":ܙܲܒܼܢܵܐ ܦܣܝܼܩ ܗ̄ܘ̣ܵܐ ܒܝܲܕܼܥܬܹܗ", "ܕܐܸܡܲܬܼܝ ܘܒܪܹܐ ܒܸܪ̈ܝܵܬܼܵܐ.", "ܘܟܲܣܝܵܐ ܗ̄ܘ̣ܵܬܼ ܦܪܘܿܬܼܘܿܙܡܝܼܵܐ", "ܥܲܡ ܟܲܣܝܘܼܬܼܵܗ ܕܲܟܼܝܵܢܹܗ܀", ":ܓܠ̣ܵܐ ܟܲܣܝܘܼܬܹܗ ܒܲܥܒܼܵܕܼܵܘ̈ܗܝ", "ܘܚܵܘܝܼ ܚܲܝܠܹܗ ܒܬܼܘܼܩܵܢܹܗ.", ":ܘܲܩܥ̣ܵܘ ܠܹܗ ܟܸܢܫܲܝ̈ ܪܵܘܡܵܐ", "ܫܒܼܝܼܚ ܒܵܪܘܿܝܵܐ ܒܟܼܠ ܕܲܒܼܪܵܐ܀", ":ܒܝܲܕܼ ܬܼܘܼܩܵܢܵܐ ܕܥܒܼܕܼܘ̈ܗܝ", "ܐܲܠܸܦ ܐܸܢܘܿܢ ܠܲܡܠ̈ܝܼܠܹܐ.", ":ܕܚܲܕܼ ܗ̄ܘ̣ ܚܲܝܠܵܐ ܕܬܲܩܸܢ ܟܠ", "ܘܠܵܐ ܗ̄ܘ̣ܵܐ ܡܸܕܼܡ ܒܸܠܥܵܕܵܘܗܝ܀", ":ܚܲܕܼ ܓܘܼܫܡܵܐ ܘܲܥ̣ܒܲܕ [ܗ̄ܘ̣ܵܐ] ܘܪܲܟܸܿܒܼ", "ܠܲܡܠܝܼ̈ܠܹܐ ܘܲܠܫܲܬܼܝ̈ܩܐ.", ":ܘܐܲܣܪܹܗ ܠܟ̣ܠܹܗ ܬܘܼܩܵܢܹܗ", "ܒܪܘܼܟܵܒܼܲܐ ܕܨܲܠܡܹܗ ܕܐܵܕܼܵܡ܀", ":ܥܲܒܼܕܹܗ ܠܨܲܠܡܵܐ ܡܲܚܙܝܼܬܼܵܐ", "ܕܢܚܘܪܘܢ ܒܗ ܬܘܩܵܢܵܘ̈ܗܝ.", ":ܕܒܨܠܡܵܐ ܓܲܠܝܵܐ ܢܚܙܘܢ", "ܟܲܣܝܘܼܬܹܗ ܕܠܵܐ ܡܸܬܕܼܪܢܵܐ܀", ":ܒܨܲܠܡܹܗ ܐܲܠܸܦ ܠܲܡܠܝܼ̈ܠܹܐ", "ܕܲܟܼܡܵܐ ܪܵܚܸ̇ܡ ܬܘܩܢܘܗܝ.", ":ܘܒܓܙܪ ܕܝܼܢܵܐ ܕܣܲܟܼܠܘܼܬܼܵܐ", "ܚܵܘܝܼ ܕܪܵܚܸ̇ܡ ܟܹܐܢܘܬܼܵܐ ܗ̄ܘ̣܀", ":ܪܓܵܝ̣ܗܝ ܠܐܵܕܼܵܡ ܕܫܛ̣ ܦܘܼܩܕܵܢܵܐ", "ܘܐܣܠܝܼ ܠܩܵ ܐܹܝܢ ܥܲܠ ܕܲܩܛܲܠ.", ":ܘܚܵܘܝܼ ܚܵܘܼܒܹܿܗ ܘܟܹܐܢܘܼܬܹܗ", "ܕܪܵܕܹܐ ܘܩܵܢܹ̇ܐ ܘܠܵܐ ܡܚܲܒܸܿܠ܀", ":ܚܵܘܝܼ ܐܸܢܘܿܢ ܐܸܢܘܿܢ ܟܹܐܢܘܼܬܹܗ", "ܕܣܵܢܹ̇ܿܐ ܥܵܘܠܵܐ ܘܲܚܛܝܼܬܼܵܐ.", ":ܘܚܵܘܝܼ ܐܢܘܢ ܛܵܒܼܘܬܹܗ", "ܕܟܼܡܵܐ ܪܵܚܸ̇ܡ ܬܝܒ̈ܐ܀", "ܐܲܝܟ ܫܲܒܼܪܹ̈ܐ ܠܝܲܕܼ ܥܬܼܐ܀", ":ܒܫܲܒܼܛܵܐ ܕܲܥ̣ܒܪ ܦܘܼܩܕܢܐ", "ܢܲܓܸܕ ܐܸܢܘܿܢ ܠܲܦܫܝܼ̈ܛܹܐ.", ":ܘܚܲܫܵܐ ܚܲܬܼܘܼܵܬܼ ܪܸܥܝܵܢܵܐ", "ܐܲܠܸܦ ܐܸܢܘܿܢ ܘܵܠܝܼܬܼܵܐ܀", ":ܒܲܝܲܐ ܐܢܘܿܢ ܚܲܢܵܢܵܐ", "ܒܝܲܕܼ ܓܸܠܝܢ̈ܐ ܪ̈ܘܼܚܵܢܹܐ.", ":ܟܲܕܼ ܡܸܬܼܢܚܸܬܼ ܨܐܕܲܝܗܘܿܢ", "ܒܲܡܢܵܘ̈ܵܬܼܵܐ ܘܕܼܡܘܵܬܹ̈ܐ܀", ":ܒܝܲܕܼ ܚܲܕܼ ܕܐܲܫܦܲܪ ܕܘܼܒܵܘ̈ܗܝ", "ܐܲܦܢܝܼ ܐܸܢܘܿܢ ܨܝܕ ܚܘܼܒܹܿܗ.", ":ܘܲܒܼܝܲܕܼ ܣܲܒܼܪܵܐ ܕܫܘܼܢܵܝܹܗ", "ܦܲܟܲܗ ܠܡܸܪܬܼܵܐ ܕܪ̈ܲܓܿܝܼܙܹܐ܀", ":ܒܲܚܢܘܹܟ ܕܲܫ̣ܦܲܪ ܘܐܸܫܬܲܢܝܼ", "ܚܵܘܝܼ ܚܘܼܒܹܿܗ ܨܐܕܲܝܗܘܿܢ.", ":ܕܠܵܐ ܗ̄ܘ̣ܵܐ ܠܲܟܼܝܵܢܵܐ ܣܵܢܹ̇ܐ", "ܐܸܠܵܐ ܠܥܵܘܠܵܐ ܘܠܲܚܛܝܼܬܼܵܐ܀", ":ܒܚܲܝܹ̈ܐ ܒܲܛܪܹܗ ܠܙܲܝܩܵܐ", "ܕܢܲܟܼܪܸܙ ܒܹܗ ܒܘܼܛܵܠ ܡܵܘܬܵܐ.", ":ܘܲܒܼܫܘܢܵܝܹܗ ܡܠܠ݂ܲܟ ܚܲܝܹ̈ܐ", "ܕܠܵܐ ܗܵܘ̇ܐ ܠܗܘܿܢ ܫܘܼܠܵܡܵܐ܀", ":ܚܵܘܝܼ ܠܗܘܿܢ ܚܘܼܒܹܿܗ ܒܲܚܢܘܼܟ", "ܕܫܵܛܘܼܗܝ ܠܣܲܒܼܪܵܐ ܕܡܘܼ̈ܠܪܢܵܘ̄ [ܗ̄ܘ̣ܵܐ]", ":ܘܲܒܼܥܵܘܠܵܐ ܕܣܘܼܥܪ̈ܢܝܗܘܿܢ", "ܡ̣ܢ ܪ̈ܲܚܡܹܐ ܠܪܘܼܓܼܙܵܐ ܢܲܓܕܘܼܗܝ܀", "ܒܲܚܢܘܼܟ ܫܲܠܝܼ ܟܹܐܢܘܼܬܹܗ", "ܘܫܲܚܠܸܦ ܪܘܼܓܼܙܹܗ ܠܲܢܚܵܝܵܐ.", ":ܘܲܒܼܪܘܼܫܥܵܐ ܕܲܪ̈ܓܼܝܵܓܼܬܼܵܐ", "ܠܲܛܫܘܼܗܝ ܠܣܲܝܦܹܗ ܠܲܬܼܒܲܥܬܼܵܐ܀", ":ܣܓܼܝܼ ܥܵܘܠܵܐ ܕܐ̄̈ܢܵܫ̈ܐ ܒܐܪܥܵܐ", "ܒܲܕܼܡܘܼܬܼ ܡܲܝܵ̈ܐ ܕܲܬܼܗܘܼܡܵܐ.", ":ܘܛܦܬ̤ ܟܠܵܗ̇ ܒܲܚܛܝܼܬܼܵܐ", "ܩܕܼܵܡ ܛܵܘܦܵܢܵܐ ܕܟܹܐܢܘܼܬܼܵܐ.", ":ܒܪܸܓܼܬܼ ܦܲܓܼܪܵܐ ܐܸܫܬܲܚܢܘ", "ܘܒܲܠܒܸܠܘ ܛܲܟܼܣܵܐ ܕܲܟܝܵܢܵܐ.", ":ܘܐܲܝܟ ܚܲܝܘ̈ܬܵܐ ܠܲܚܕܵܕܹ̈ܐ", "ܕܲܩܲܪ̣ܘ ܘܲܥܠܲܒ̣ܘ ܠܲܚܕܵܕܹ̈ܐ.", ":ܒܲܕܼܡܘܼܬܼܵܐ ܕܪ̈ܟܼܫܐ ܥܗܪܹ̈ܐ", "ܨܗ݂ܲܠܘ ܥܲܠ ܢܸܫܹ̈ܐ ܕܚܕܵܕܹ̈ܐ.", ":ܘܠܵܐ ܐܲܢ̄ܬܼܬܼܵܐ ܠܘܵܬܼ ܫܵܘܬܵܦܵܗ̇", "ܘܠܵܐ ܓܲܒܼܪܵܐ ܠܘܵܬܼ ܒܲܪܬܼ ܙܵܘܿܓܹܿܗ.", ":ܠܒܲܪ ܡ̣ܢ ܐܘܼܪܚܵܐ ܪܵܕܹܝ̇ܢ ܗ̄ܘ̣ܵܘ", "ܒܪܸܓܿܬܼܵܐ ܕܪܸܓܲܬܼ ܝܘܼܬܼܪ̈ܢܐ.", ":ܘܲܥܠܘܼܒܼܝܵܐ ܒܲܕܼܡܘܼܬܼ ܢܲܚܹ̈ܐ", "ܠܒܼܝܼܫܝܼܢ ܗ̄ܘ̣ܵܘ ܪܸ̈ܥܝܢܝܗܘܢ.", ":ܥܒܸܢ ܡܵܡܘܿ ܠܵܠ ܕܲܚܛܝܬܼܵܐ", "ܘܲܙܩ̣ܦ ܪܘܼܫܥܵܐ ܐܲܝܟ ܛܘܼܪܵܐ.", ":ܘܡܲܫܒܼܵܐ ܕܥܵܘ̣ܠܵܐ ܐܲܝܟ ܝܲܡܵܐ", "ܕܲܫ̣ܢܵܐ ܠܫܲܝܢܵܐ ܕܐܢܵܫܘܼܬܼܵܐ.", ":ܦܪܣܲܬ̤ ܥܲܪܦܸܠܐ ܕܛܘܼܥܝܲܝ", "ܘܟܲܣܝܼܬܼ ܐܲܦܹܝܗ̈ ܕܥܵܡܲܪ̈ܬܵܐ.", ":ܘܛܲܦܛܸܦܘ ܘܲܕܼܥܸܕܼܘ ܙܲܗ̇ܪܵܝܪܹ̈ܐ", "ܕܢܘܼܗܪܵܐ ܕܥܲܝܢܹ̈ܐ ܕܬܲܪܥܝܼܬܼܵܐ.", ":ܒܫܸܢܬܼܵܐ ܕܥܵܘܠܵܐ ܐܸܬܿܛܲܒܲܥܘ", ":ܘܠܵܐ ܐܲܪܓܸܿܫܘ ܕܟܲܕܼ ܚܲܛܵܝܼܝ̈ܢ", ":ܘܟܲܕܼ ܪܸܥܝܵܢܗܘܿܢ ܠܵܐ ܕܵܡܸ̇ܟ", "ܕܡܸܟܼܘ ܙܵܘܥܹ̈ܐ ܥܲܡ ܗܲܕܼܵܡܹ̈ܐ.", ":ܚܲܕ ܒܲܠܚܘܿܕܲ ܠܵܐ ܐܸܬܿܛܲܒܲܥ", "ܒܒܸܬܵܬܐ ܕܥܵܘܠܵܐ ܥܲܡ ܒܝܼܫܵܐ.", ":ܕܥܝܼܪܝܼܢ ܗ̄ܘ̣ܵܘ ܙܵܘܥܲܝ̈ ܢܲܦܫܹ݂ܗ", "ܪܲܕܼܦܵܗ̇ ܠܫܸܢܘܼܬܼܵܐ ܕܲܚܛܝܼܬܼܵܐ.", ":ܢܘܝܝ ܒܲܠܚܘܿܕܼ ܕܲܟܿܝܼ ܢܲܦ̣ܫܹܗ", "ܘܠܵܐ ܛܲܡܲܐ ܦܲܓܼܪܹܗ ܒܥܵܘܠܵܐ.", ":ܕܐܲܝܟ ܠܹܩܹ̈ܐ ܗܘ̤ܵܘ ܠܹܗ ܙܵܘ̈ܥܹܐ", "ܘܠܵܐ ܐܸܬܿܛܲܒܲܥ ܒܲܚܛܝܼܬܼܵܐ.", ":ܠܵܐ ܕܲܠܚܵܗ̇ ܠܫܲܦܝܘܼܬܼ ܢܲܦ̣ܫܹܗ", "ܬ̣ܛܪܵܐ ܕܥܵܘܠܵܐ ܕܥܵܠܘܿܒܹ̈ܐ.", ":ܘܠܵܐ ܐܸܬܿܬܿ ܩܸܠ ܟܲܕܼ ܪܵܕܹ̇ܐ ܗ̄ܘ̣ܵܐ", "ܒܥܲܡܛܵܢܵܐ ܕܡܸܨܥܲܬܼ ܒܝܼܫܹ̈ܐ.", ":ܗܘ̤ܵܘ ܠܹܗ ܙܵܘܥܹ̈ܐ ܕܪܸܥܝܵܢܹܗ", "ܓܼܦܹ̈ܐ ܠܝܘ̇ܩܪܵܐ ܕܗܲܕܵܡܵܘ̈ܗܝ.", ":ܘܲܛܥܲܢܬܹܗ ܦܪܵܘܿܫܘܼܬܼܵܐ", "ܠܥܸܠ ܡ̣ܢ ܓܲܠ̈ܠܹܐ ܕܲܚܛܝܼܬܼܵܐ.", ":ܘܕܲܢܛܲܪ ܫܲܦܝܘܼܬܼ ܪܸܥܝܵܢܵܐ", ":ܘܕܲܟܿܝܼ ܢܲܦ̣ܫܹܗ ܡ̣ܢ ܥܵܘܠܵܐ", ":ܫܘ̣ܵܐ ܠܓܸܠܝ̈ܢܐ ܪ̈ܘܼܚܵܢܹܐ", "ܕܡܒܲܕܩܝܼܢ ܪܘܼܫܥܵܐ ܕܒܝܼܫܹ̈ܐ.", ":ܒܓܠܸܝ̈ܢܐ ܡܲܠܸܠ ܥܲܡܹܗ", "ܘܐܲܣܗܸܕ ܥܲܠ ܕܲܟܼܝܘܼܬܼ ܢܲܦ̣ܫܹܗ.", ":ܘܒܲܕܸܩ ܠܹܗ ܕܲܒܡܵܡܘܿ ܠܵܐ", "ܡܫܝܼܓܼ ܠܵܗ̇ ܠܲܐܪܥܵܐ ܡ̣ܢ ܥܵܘܠܵܐ.", ":ܒܝܼܫܬܿܐ ܕܐܢܵܫܵܐ ܟܲܬܲܡܬܹܗ", "ܠܢܲܚܬܿܐ ܦܲܐܝܵܐ ܕܲܒܼܪܝܼܬܼܵܐ.", ":ܗܵܐ ܡܫܝܼܓܼ ܐ̄ܢܵܐ ܠܵܗ̇ ܒܛܵܘܦܵܢܵܐ", "ܘܲܡܕܲܟܲܢܵܐ ܠܨܵܐܘܼܬܼܵܗ̇.", ":ܐܲܢ̄ܬܿ ܠܲܡ ܒܲܠܚܘܿܕܲ ܕܟܝܬ̇", "ܚܘܼܫܵܒܲܝ̈ܟ ܡ̣ܢ ܣܲܢܝ̈ܬܼܵܐ.", ":ܘܠܵܐ ܐܸܬܛܲܡܲܐ ܪܸܥܝܵܢܵܟ", "ܒܲܣܝܵܢܵܐ ܕܥܵܘܠܵܗ̇ ܕܐܲܪܥܵܐ.", ":ܕܠܵܐ ܚܠܲܛܬܿ ܚܘܼܒܵܟ ܥܲܡ ܒܝܼ̈ܫܹܐ", "ܒܥܸܢܝܵܢܵܐ ܕܐܲܪ̈ܢܝܵܬܼܵܐ.", ":ܐܲܢ̄ܬܿ ܒܲܠܚܘܿܕܲܝܟ ܡܸܬܿܦܨܝܬ̇", "ܡ̣ܢ ܬܲܒܼܥ̈ܬܼܵܐ ܕܟܹܐܢܘܼܬܼܵܐ.", ":ܓܠ̣ܵܐ ܘܒܲܕܸܩ ܠܹܗ ܠܬܲܡܝܼܡܵܐ", "ܥܲܠ ܪܘܼܫܥܵܐ ܕܲܒܼܢܲܝ̈ ܥܲܡܹܗ.", ":ܕܗܵܐ ܡܟܲܦܪܵܐ ܠܹܗ ܟܹܐܢܘܼܬܼܵܐ", "ܠܲܣܝܵܢܵܐ ܕܣܘܼܥܪ̈ܢܲܝܟܿܘܿܢ.", ":ܓܠ̣ܐ ܠܹܗ ܥܵܘܠܵܐ ܕܒܢܝ̈ ܫܹܝܬܼ", "ܕܐܸܬܼ ܚܲܠܲܛܘ ܒܲܒܼܢܵܬܼ ܩܵܐܹܝܢ.", ":ܕܲܦܪܝܼܫܝܼܢ ܚܲܕܼ ܡ̣ܢ ܚܲܒܼܪܹܗ", "ܒܲܓܼܙܵܪ ܕܝܼܢܵܐ ܕܒܼܪܘܝܐ.", ":ܚ̣ܠܛ ܙܲܪܥܹܗ ܕܫܝܬܼ ܙܕܝܩܐ", "ܒܛܘܼܗܡܹܗ ܕܩܵܐܹ̇ܝܢ ܩܵܛܘܠܵܐ.", ":ܘܲܢܚܸܬܼܘ ܪ̈ܵܡܹܐ ܠܫܲܦܠܘܼܬܼܵܐ", "ܕܐܸܫܬܵ ܘܬܲܦܘܥܲܡ ܥܵܘ̈ܠܹܐ.", ":ܚܝܵܪܵܐ ܕܥܲܝܢܹ̈ܐ ܨܵܕܼ ܐܢܘܿܢ", "ܠܲܡܠ̈ܝܼܠܹܐ ܘܦܲܟܲܪܘ ܐܸܢܘܿܢ.", ":ܘܫܘܼܦܪܵܐ ܕܐܲܦܹ̈ܐ ܦܲܐܝܵܬܼ̈ܐ", "ܚܲܒܸܠ ܫܘܼܦܪܵܐ ܕܡܲܕ ܥܲܝܗܘܿܢ", ":ܚ̣ܙܵܘ ܠܲܡ ܒܢ̈ܝܐ ܕܐܲܠܵܗܵܐ", "ܠܲܒܼܢܵܬܼ ܐ̄ܢܵܫܵܐ ܕܫܲܦܝܼܪ̈ܵܢ.", ":ܘܪܲܓܼܘ ܐܸܢܹܝܢ ܘܲܢܣܲܒ̣ܘ ܐܸܢܘܿܢ", "ܘܐܵܘܠܕܼܘ ܓܲܢ̄ܒܵܪܹ̈ܐ ܕܥܵܘܠܵܐ.", ":ܠܵܘ ܪܲܒܿܘܼܬܼܵܐ ܕܡܘܼܫܚ̈ܵܬܼܵܐ", "ܨܒ̣ܵܐ ܕܲܢܒܲܕܸܩ ܒܵܪܟܿܝܵܐ.", ":ܪܲܒܿܘܼܬܼ ܥܵܘܠܵܐ ܐܲܟܼܬܸܒܼܘ ܠܲܢ", "ܕܐܸܬܼܓܲܢܒܲܪܘ ܥܲܠ ܪܝܼܫ̈ܬܼܵܐ.", ":ܦܬܲܚ̣ ܫܘܼܦܪܵܐ ܕܲܒܼܢ̈ܵܬܼ ܩܵܐܹܝܢ", "ܢܸܒܼܥܵܐ ܣܲܢܝܵܐ ܕܲܚܛܝܼܬܼܵܐ.", ":ܘܐܲܛܝܼܦ ܠܲܒܼܢܲܝ̈ ܕܲܕܝܼܩܵܐ", "ܒܡܵܘܡܘܼܠܵܐ ܕܪܸܓܲܬܼ ܦܲܓܼܪܵܐ.", ":ܡܙܲܓܲܝ̈ ܟܵܣܵܐ ܒܢ̈ܬܼ ܩܵܛܵܘܠܵܐ", "ܘܐܲܪ̈ܘܝܼ ܒܬܸܛܪܹܗ ܠܲܫܦ̈ܝܐ.", ":ܘܕܲܠܚ̈ܝܗܝ ܠܗܵܘܢܵܐ ܕܚܲܟܿܝܼܡܹ̈ܐ", "ܒܝܲܕܼ ܡܹܐܪܝܼܬܲܐ ܕܐܲܦܲܝ̈ܗܹܝܢ.", ":ܘܕܲܫܒܲܩ̣ܘ ܪ̈ܡܐ ܥܘܡܪ̈ܝܗܘܢ", "ܘܲܢܚܸܬܘ ܠܲܐܪܥܵܐ ܕܬܸܢܚ̈ܵܬܹܐ.", ":ܣܠܸܩ ܥܵܘܠܵܐ ܕܣܘܼܥܪ̈ܢܲܝܗܘܿܢ", "ܘܐܲܚܬܵܗ̇ ܠܲܐܪܥܵܐ ܟܠܹܐܢܘܼܬܼܵܐ.", ":ܕܠܵܐ ܩܵܘܝܼܘ ܒܲܫܒܼܵܒܼܘܼܬܹܗ", "ܕܥܘܼܡܪܵܐ ܦܲܐܝܵܐ ܕܦܲܪܕܲܝܣܵܐ.", ":ܓܪ̣ܲܦ ܐܸܢܘܿܢ ܡܵܡܘܿܠ ܥܵܘܠܵܐ", "ܘܣܸܓܼܝܲܬ̤ ܒܝܼܫܬܿܐ ܥܲܠ ܐܪܥܵܐ.", ":ܘܐܸܬܿܬܿܘܚ ܕܲܥ̣ܒܕ ܐܢܵܫܵܐ", "ܕܚܒܿܠܘ ܘܣܬܪܘ ܛܘܟܣܘ̈ܗܝ.", ":ܠܵܐ ܗܘ̣ܵܐ ܬܘܬܼܵܐ ܐܲܕܪܟܼܬܹܗ", "ܠܲܐܚܝܸܕܼ ܣܵܟܼܵܐ ܕܟܼܠ ܝܵܕ̈ܥܵܢ.", ":ܠܲܬܼܘܵܬܼܗܘܿܢ ܐܲܫ̣ܡܲܥ ܩܵܠܵܐ", "ܕܲܟܼܒܲܪ ܦܵܢܹ̇ܝܢ ܡ̣ܢ ܥܵܘܠܵܐ.", ":ܩ̈ܠܐ ܕܡܠܹܝܢ ܠܘܼܚܵܡܹ̈ܐ", "ܡܸܬܼ ܡܲܠܠܝܼܢ ܗ̄ܘ̣ܵܘ ܨܹܕܲܝܗܘܿܢ.", ":ܕܐܸܢ ܗܘ̤ ܕܡܵܨܝܵܐ ܢܸܬܿܬܿܥܝܼܪܘܼܢ", "ܕܲܡܟܹ̈ܐ ܕܲܛܒ݂ܲܘ ܒܲܚܛܝܼܬܼܵܐ.", ":ܐܲܝܟ ܫܝܼܦܘܿܪܵܐ ܡܲܙܥܸܩ ܗ̄ܘ̣ܵܐ", "ܩܵܠ ܒܵܪܘܿܝܵܐ ܒܐܸܕܢܲܝ̈ܗܘܿܢ.", ":ܕܗܵܐ ܥܵܛܹܐ ܐ̄ܢܵܐ ܡ̣ܢ ܐܲܪܥܵܐ", "ܐܢܫ̈ܐ ܕܒܲܠܒܸܿܠܘ ܛܘܼܟܵܣܲܝ̈.", ":ܡܲܛܝܼ ܩܸܨܵܐ ܥܲܠ ܐܲܪܥܵܐ", "ܘܲܢܦ݂ܲܩ ܢܘܼܩܕܵܢܵܐ ܕܪܘܼܓܼܙܵܐ.", ":ܘܐܲܫ̣ܡܲܥ ܩܵܠܵܐ ܕܠܵܐ ܡܹܟܹܿܝܠ", "ܬܸܥܡܲܪ ܪܘܼܚܝ ܒܐ̄ܢܵܫܵܐ ܠܥܵܠܲܡ.", ":ܡܲܠܸܠ ܬܘܼܒܼ ܩܵܠܵܐ ܕܬܸܢܝܵܐ", "ܠܘܵܬܼ ܢܘܿܚ ܢܝܼܚܵܐ ܘܐܸܡ݂ܲܪ ܠܹܗ.", ":ܕܢܸܥܒܸܿܕܼ ܩܹܒܼܘܼܬܼܵܐ ܕܩܲܝܣܵܐ", "ܕܢܸܣܬܲܬܲܪ ܒܵܗ̇ ܒܡܵܡܘܿ ܠܵܐ.", ":ܥܒܸܕܼ ܠܹܗ [ܠܵܟ] ܩܹܒܼܘܼܬܼܵܐ ܕܥܲܪܩܵܐ", "ܘܫܘܿܥܹܝܗ̇ ܒܟܼܘܼܦܪܵܐ ܕܠܵܐ ܬܸܛܲܒܲܥ.", ":ܕܲܬܼܥܲܙܹܐ ܩܕܼܵܡ ܡܲܚܫܘ̈ܠܹܐ", "ܡܵܐ ܕܚܵܠܛܝܼ̈ܢ ܡܲܝܵ̈̄ܐ ܒܡܲܝ̈ܵܐ.", ":ܚܘܝܹܗ ܐܘܼܪܟܵܗ̇ ܘܦܬܼܝܗ̇", "ܕܲܟܼܡܵܐ ܢܗܒܸܕܼ ܡܘܼܫܚ̈ܵܬܼܵܗ̇.", ":ܘܐܲܠܦ ܦܘܼܠܵܓܼ ܡܸܕܼܝܵܪܹ̈ܐ", "ܕܚܵܫܚܝܼ̈ܢ ܠܹܗ ܘܲܠܚܚܘ̈ܬܼܵܐ.", ":ܥܒܸܕܼ ܐܘܼܪܟܿܐ ܬܠܵܬܼ ܡܵܠܐ ܐܲܡܝܼ̈ܢ", "ܘܲܦܬܼܵܝܵܐ ܚܲܡܫܝܼܢ ܐܲܡܝܼ̈ܢ.", ":ܘܲܬܼܠܵܘܼܬܼܝܼܢ ܐܲܡܝܼ̈ܢ ܪܵܘܡܵܗ̇", "ܘܙܘܼܝܵܕܼܵܢܹ̈ܐ ܒܓܼܵܘ ܡܸܕܼܝܵܪ̈ܝܗ̇.", ":ܬܠܵܬܼܵܐ ܡܸܕܼܝܵܪ̈ܝܼܢ ܬܸܗܘܹܐ", "ܕܲܢܕܲܝܪܘܼܢ ܒܵܗ̇ ܟܠ ܓܸܢܣܝܼ̈ܢ.", ":ܚܲܘܲܬܼ ܫܸܢܵܐ ܘܲܒܼܥܝܼܪܵܐ", "ܘܦܪܚܬܼܵܐ ܕܓܦܐ ܘܐܢܫ̈ܐ.", ":ܐܹܝܘ ܡܵܪܵܐ ܕܲܛܥܝܼܢ ܟܠܵܐ", "ܕܡܲܠܸܦ ܦܘܼܪ̈ܣܹܐ ܠܙܲܕܝܼ̈ܩܹܐ. ܩܵ", ":ܕܟܲܕܼ ܡܸܫܟܲܚ ܗ̄ܘ̣ܵܐ ܕܢܦܨܝܘܗܝ", "ܡܚܲܟܸܿܡ ܠܹܗ ܠܣܘܼܢܩܵܢ ܚܝܘ̈ܗܝ.", ":ܡܨܸܐ ܗ̄ܘ̣ܵܐ ܕܢܲܛܪܝܘܗܝ ܠܬܲܡܝܼܡܵܐ", "ܥܲܡ ܫܲܪܟܵܢܵܐ ܕܟܼܠ ܕܐܲܚܝܼ.", "ܘܲܦܫܝܼܩ ܗ̄ܘ̣ܵܐ ܠܹܗ ܕܲܢܣܲܬܲܪ.", "ܕܠܵܐ ܩܒܼܘܼܬ̇ܐ ܠܟܼܠ ܡܸܕܸܡ.", ":ܠܬܲܝܵܒܼܘܬܼܵܐ ܕܡܲܪ̈ܵܚܹܐ", "ܗ̄ܘ̣ܵܐ ܬܘܼܒܵܢܵܐ ܕܩܹܒܼܘܼܬܼܵܐ.", ":ܕܒܼܐܵܬ̤ܵܐ ܓܠܝܼܬܼܵܐ ܢܸܬܼܟܵܘܢܘܼܢ", "ܘܢܕܘܢܘܢ ܣܘܼܥܪ̈ܢܝܗܘܢ.", ":ܒܦܘܼܠܚܵܢ ܒܲܝܣܵܐ ܫܲܬܝܲܩܵܐ", "ܨܒܼܵܐ ܕܲܢܚܲܟܸܿܡ ܠܲܡܠܝܼ̈ܠܹܐ.", ":ܕܢܸܫܐܲܠܘܼܢ ܚ̈ܝܐ ܠܡܝܬ̈ܐ", "ܡܸܛܠ ܡܵܢܵܐ ܡܬܲܦܲܠܚܝܼܢ.", ":ܚܪ̈ܫܐ ܒܩܵܠܵܐ ܒܵܠܹ̇ܝܢ ܗ̄ܘ̣ܵܘ", "ܠܲܡܠܝܼ̈ܠܹܐ ܕܬܼܘܼܒܼܘ ܡ̣ܢ ܥܵܘܠܵܐ.", ":ܕܗܵܐ ܒܬܼܩܵܢܲܢ ܡܸܬܼܟܲܪܙܵܐ", "ܬܝܵܒܼܘܼܬܼܵܐ ܐܸܢ ܨܵܒܸ̇ܝܢ ܐܢ̄ܬܿܘܿܢ.", ":ܐܲܝܟ ܟܵܪܘܿܙܵܐ ܩܵܥܹ̇ܐ ܗ̄ܘ̣ܵܐ", "ܩܵܠ ܦܘܼܠܚܵܢܵܐ ܕܩܹܒܼܘܼܬܼܵܐ.", ":ܒܩܘܼܡܘ ܦܸܨܘ ܘܝܩܪܵܐ ܕܚܵܘܒܲܝܟܿܘܿܢ", "ܕܲܡܟܹ̈ܐ ܕܲܛܒ݂ܲܥܘ ܒܲܚܛܝܼܬܼܵܐ.", ":ܝܲܬܿܝܼܪܹ̈ܐ ܗ̄ܘ̣ܵܘ ܨܹܐܕܲܝܟܘܢ [ܗܘܢ]", "ܩܵܠܹ̈ܐ ܕܬܼܘܩܵܢ ܩܹܒܼܘܼܬܼܵܐ.", ":ܕܣܲܟܼܪܹܗ ܠܝܘܩܪܐ ܕܒܝܫ̈ܬܐ", "ܠܫܸܡܥܐ ܕܡܥܠ ܒܘܝܢܐ.", ":ܢܘܚ ܗ̄ܘ̣ ܒܠܚܘܕܘܗܝ ܫܡ̣ܥ ܗܘ̣ܵܐ", "ܘܡܣܟܿܐ ܗ̄ܘ̣ܵܐ ܠܫܘܠܵܡܵܐ.", ":ܟܲܕܼ ܡܲܗ ܠܝܼܢ ܒܹܗ ܡܲܪ̈ܚܹܐ", "ܕܠܵܐ ܡܸܬܼܗܲܝܡܲܢ ܬܘܩܢܗ.", ":ܒܢ̣ܵܐ ܠܹܗ ܒܲܝܬܿܐ ܬܲܡܝܼܡܵܐ", "ܐܲܝܟ ܪܸܡܙܵܐ ܕܚܲܟܸܿܡ ܢܲܦ̣ܫܹܗ.", ":ܘܡܲܠܸܠ ܥܲܡܹܗ ܓܸܠܝܢܵ̇ܐ", "ܕܲܢܛܲܝܸܒܼ ܠܹܗ ܬܘܼܪܣܵܝܵܐ.", ":ܐܲܥܸܠ ܘܚܡ̣ܠ ܡܙܘܿܢܵܐ", "ܠܹܗ ܘܲܠܓܸܢܹܣܹܗ ܕܟܼܠ ܡܸܕܸܡ.", ":ܘܟܲܕܼ ܪܸܡܙܵܐ ܢܛ̇ܪ ܗ̣ܘܐ ܠܹܗ", "ܐܲܠܦܹܗ ܕܢܹܐܨܲܦ ܕܚܫܚܬܗ.", ":ܠܵܐ ܗ̄ܘ̣ܵܐ ܐܘܼܟܼܠܵܐ ܕܣܲܒܼܥܘܼܬܼܵܐ", "ܟܲܢܸܫ ܘܲܚ̣ܡܲܠ ܙܲܕܝܼܩܐ.", ":ܕܝܕ̇ܥ ܗ̄ܘ̣ܵܐ ܕܠܵܐ ܣܦܩ̇ ܗ̄ܘ̣ܵܐ", "ܐܘܼܟܼܠܵܐ ܒܸܠܥܵܕܼ ܡ̣ܢ ܪܸܡܙܐ.", ":ܩܲܠܝܼܠ ܗ̄ܘ̣ ܡܸܬܿܬܲܪܣܝܼܢ ܗ̄ܘ̣ܵܘ", "ܠܩܘܼܝܵܡ ܚܲܝܹ̈ܐ ܕܦܓܼܪ̈ܝܗܘܿܢ.", ":ܘܪܡܙܐ ܕܚܲܝܠܹܗ ܕܒܪܘܝܐ", "ܢܛ̇ܪ ܗ̄ܘ̣ܵܐ ܠܗܘܢ ܒܲܒܼܨܝܪܐ.", "ܥܒ̣ܕܼ ܠܲܡ ܢܘܚܝ ܐܲܝܟ ܕܐܸܬܼܦܩܲܕܼ.", "ܘܡܲܠܸܠ ܥܲܡܹܗ ܒܵܪܘܿܝܵܐ.", ":ܕܥܘ̣ܐ ܠܩܹܒܼܘܼܬܼܵܐ ܐܲܢ̄ܬܿ ܘܲܒܼܢܲܝ̈ܟ", "ܘܢܸܫܹ̈ܐ ܕܲܒܼܢܲܝ̈ܟ ܥܲܡ ܕܝܼܠܹܟ.", ":ܐܲܥܸܠ ܥܲܡܵܟ ܚܲܝܘ̈ܬܼܵܐ", "ܘܲܒܼܥܝܼܪܵܐ ܥܲܡ ܦܪܲܚܬܵܐ.", ":ܠܡܚܝܘ ܙܪܲܥܵܐ ܒܐܲܪܥܵܐ", "ܕܢܸܪܕܘܼܢ ܓܸܢܣܹ̈ܐ ܒܝܘܼܒܵܠܐ.", "ܐܲܥܸܠ ܕܸܟܼܪܹ̈ܐ ܘܢܸܩܒܼܪܼ̈ܵܐ:", "ܬܪܹܝܢ ܬܪܹܝܢ ܡ̣ܢ ܓܸܢܣܹ̈ܐ ܛܡ̈ܐܐ.", ":ܘܲܕܼܡܝ̈ܐ ܫܲܒܼܥܵܐ ܫܲܒܼܥܵܐ", "ܐܲܟܼܚܲܕܼ ܕܼܟܼܪܹ̈ܐ ܘܢܸܩܒܼ̈ܬܼܵܐ.", ":ܠܵܐ ܝܵܕܲܥ̇ ܗ̄ܘ̣ܵܐ ܬܲܡܝܼܡܵܐ", "ܠܡܸܦܪܲܫ ܛܲܡܐܹ̈ܐ ܘܲܕܼܟܼܝ̈ܐ.", ":ܥܕܲܡܵܐ ܕܚܲܘܝܹܗ ܦܘܼܩܕܵܢܵܐ", "ܒܝܲܕܼ ܡܸܢܝܵܢܵܐ ܕܟܼܠ ܓܸܢܣܝܼ̈ܢ.", "ܐܲܣܓܿܝܼ ܘܐܲܥܸܠ ܠܲܕܼܟܼ̈ܢܐ", "ܕܚܵܫ̇ܚܝܼܢ ܗܵܘ̣ܵܘ ܠܹܗ ܡܵܐ ܕܢܲܦܲܩ.", ":ܕܢܦܸܣ ܠܹܗ ܕܢܹܐܟܼܘܿܠ ܒܸܣܪܵܐ", "ܘܢܲܣܸܩ ܡܸܢܗܘܿܢ ܠܲܥܠܬܼܵܐ.", ":ܐܘ ܪܡܙܵܐ. ܕܟܢܫ ܓܸܢܣܹ̈ܐ", "ܡܪ̈ܚܐ ܘܒܲܥܪܝܼܪ̈ܝܹܐ.", ":ܘܫܲܝܸܢ ܐܸܢܘܿܢ ܠܲܚܕ̈ܵܕܐ", "ܘܩܕܡ ܢܘܚ ܫܠܒܸܿܕ ܐܢܘܿܢ.", ":ܗܵܘ̇ ܪܸܡܙܵܐ ܕܐܲܥܒܲܪ ܐܢܘܿܢ", "ܩܕܡ ܐܕܡ ܟܕܼ ܫܬܝܩ̈ܝܢ.", ":ܗܘ̤ ܫܲܥܒܸܿܕ ܘܕܢ ܐܢܘܢ", "ܒܢܝܪܐ ܡܸܠܬܹܗ ܕܬܲܡܝܼܡܵܐ.", ":ܨܵܝ̇ܒܿܝܼܢ ܗ̄ܘ̣ܵܘ ܓܸܢܣܝܼ̈ܢ ܓܸܢܣܝܼ̈ܢ", "ܕܢ̇ܓܕ ܗ̄ܘ̣ܵܐ ܠܗܘܿܢ ܦܘܼܩܕܢܐ.", ":ܘܐܵܬܹ̇ܝܢ ܕܸܟܼܪܹ̈ܐ ܘܢܸܩܒܼ̈ܬܼܵܐ", "ܕܟܝ̈ܐ ܘܟܡܐ̈ܐ ܘܲܒܼܗܝܼܠܹܝܼܢ.", ":ܦܓܼܘܕܹ̈ܐ ܐܹܕܫܲܝܢܵܐ ܡܪܡܝܢ ܗ̄ܘ̣ܵܘ", "ܒܦܘܼܡ ܚܲܝܘ̇ܬܼ̈ܐ ܘܫܲܬܿܝܼܩܝܼܢ.", ":ܐܲܪܝܵܐ ܘܬܼܘܪܵܐ ܟܕܼܝܼܢܝܼܢ ܗ̄ܘ̣ܘ", "ܒܢܝܼܪܵܐ ܕܪܸܡܙܹܗ ܕܒܼܵܪܘܿܝܵܐ.", ":ܡܪܟܿܢ ܓܦ̈ܐ ܕܦܪܚܬܐ", "ܘܢܵܚ̇ܬܿܐ ܡ̣ܢ ܪܵܘܡܵܐ ܠܥܘܼܡܩܵܐ.", ":ܘܪܗ̇ܛܝܼܢ ܗ̄ܘ̣ܵܘ ܝܵܘܢܹ̈ܐ ܘܢܸܨ̈ܐ", "ܠܘܥܲܕܵܐ ܕܲܬܼܪܲܬ ܩܒܘܬܐ.", ":ܫܲܝܢܵܐ ܪܲܒܿܐ ܡܘܡܠܟ ܗ̄ܘ̣ܵܐ", "ܒܲܬܼܪܥ ܒܲܝܬܹܗ ܕܙܲܕܲܝܩܵܐ.", ":ܕܓܼܢܣܹ̈ܐ ܐܲܟܼܠ̈ܝ ܠܚܕܕ̈ܐ", "ܒܚܘܼܒܿܐ ܢܲܫ̣ܩܘ ܠܚܕ̈ܕܐ.", ":ܒܢܘܚ ܐܸܬܼܚܲܕܲܬܿ ܫܘܼܠܛܵܢܵܐ", "ܕܐܝܼܩܵܪܵܐ ܕܨܲܠܡܹܗ ܕܐܵܕܡ.", ":ܕܓܢܣ̈ܐ ܕܲܡ̣ܪܕܘ ܡ̣ܢ ܐܕܡ", "ܦܢ̣ܘ ܘܐܸܫܬܲ ܥܒܲܕܘ ܒܐܝܼܕ̈ܝ ܢܘܿܚ.", ":ܢܦ̣ܩ ܪܡܙܐ ܐܝܟ ܠܝܙܓܕܐ", "ܘܟܲܢܸܫ ܐܢܘܢ ܡ̣ܢ ܟܠ ܕܘܼܟ.", ":ܘܟܕܢ ܐܢܘܢ ܘܒܐܘܝܘܬܐ", "ܠܓܸܢܣܹ̈ܐ ܦܠܝ̈ܓܐ ܘܐܸܫܬܼܿܝܢܘ.", ":ܣܵܡ̣ ܩܸܨܵܐ ܠܫܲܒܼܥܵܐ ܝܵܘܡܝܼ̈ܢ", "ܥܲܕܼܡܸܢܬܼ ܟܲܢܫ̈ܢ ܚܲܝܘ̈ܬܼܵܐ.", ":ܒܗܵܘ̇ ܛܲܟܼܣܵܐ ܕܬܼܵܩܸܢ ܒܹܗ ܟܠ", "ܘܢܚ̣ ܡ̣ܢ ܥܡܠܹܗ ܒܕ ܫܒܥܐ.", ":ܬܲܡ̇ܢ ܬܲܗܝ ܬܘܼܩܵܢܹܗ", "ܠܝܘܼܠܦܵܢܵܐ ܕܟܸܢܫܲܝ̈ ܪܵܘܡܵܐ.", ":ܘܗܵܪ ܟܵܐ ܐܲܓܲܪ ܕܲܢܚܵܘܹܐ", "ܕܠܵܐ ܪܵܓܼܵܐ ܠܹܗ ܕܢܚܒܠ", ":ܒܲܡܵܐܐ ܫܲܢܲܝ̈ܐ ܛܲܝܒܿܘܼܬܼܵܐ", "ܩܵܥ̇ܝܵܐ ܗ̄ܘ̣ܵܬܼ ܐܲܝܟ ܟܵܪܘܿܙܵܐ.", ":ܕܚ̈ܛܝܐ ܦܢ̣ܵܘ ܡ̣ܢ ܥܵܘܠܵܐ", "ܥܲܕܼܠܵܐ ܢܲܦ̇ܩܵܐ ܟܹܐܢܘܼܬܼܵܐ.", ":ܒܵܬܲܪ ܢܘܼܓܼܪܵܐ ܕܲܫܟܼ̈ܝܵܐ", "ܣܵܡ̣ ܩܸܨܵܐ ܠܒܲܒܼܥܵܐ ܝܵܘܡܝܼ̈ܢ.", ":ܕܲܒܼܡܵܠܐ ܫܢܲܝ̈ܵܐ ܘܲܒܼܫܼܲܥܵܐ", "ܠܲܬܼܝܵܒܼܘܼܬܼܵܐ ܡܣܲܟܹܿܐ ܗ̄ܘ̣ܵܐ.", ":ܡܸܟܿܐ ܠܫܲܒܼܥܵܐ ܝܵܘܡ̈ܬܼܵܐ", "ܫܠ̇ܡ ܦܘܼܩܕܵܢܝ ܒܥܒܼܵܕܵܐ.", ":ܘܚܵܡܸ̇ܠ ܐ̄ܢܵܐ ܠܵܗ̇ ܠܛܲܝܒܿܘܼܬܼܵܐ", "ܠܓܼܵܘ ܡ̣ܢ ܫܘܼܪܵܐ ܕܟܹܐܢܘܼܬܼܵܐ.", ":ܡܸܟܿܐ ܠܫܲܒܼܥܵܐ ܝܵܘܡ̈ܬܼܵܐ", "ܐܵܚܸ̇ܕܼܢܵܐ ܬܲܪܥܵܐ ܕܪ̈ܵܚܡܲܝ.", ":ܘܬܼܵܪܥ̇ ܐ̄ܢܵܐ ܝܲܡܵܐ ܕܩܒܹܐ", "ܠܥܸܠ ܡ̣ܢ ܚܲܨܗ ܕܲܪܩܝܼܥܵܐ.", ":ܒܚܲܡܫܲܡܵܐܐ ܫܢܝܼ̈ܢ ܒܲܕܸܩ ܠܹܗ", "ܓܸܠܝܵܢܵܐ ܠܢܘܿܚ ܥܲܠܗܵܕܹܐ.", "ܘܲܒܼܫܸܬܼܡܵܐܐ ܠܚܝܘ̈ܗܝ ܫܸܠܡܲܬ̤.", "ܦܪܵܬܼܘܿܙܡܝܼܵܐ ܕܲܦܣ݂ܲܩ ܗ̄ܘ̣ܵܐ.", ":ܒܲܫܢܲܬܼ ܫܸܬܼܡܵܐܐ ܠܝܲܚ̈ܝ ܢܘܿܚ", "ܠܛܫܲܬ̤ ܣܲܝܦܵܐ ܟܹܐܢܘܼܬܼܵܐ.", ":ܘܲܒܼܙܲܝܢܵܐ ܕܡܲܝ̈ܵܐ ܘܟܼܬܼܗ", "ܠܟܼܠܹܗ ܚܲܝܠܵܗ̇ ܕܥܵܡܲܪܬܿܐ.", ":ܒܲܫܢܲܬܼ ܫܸܬܼܡܵܐܐ ܠܚܲܝ̈ ܢܘܿܚ", "ܥܲܒܼܪܹܗ ܝܲܡܵܐ ܠܲܬܼܚܘܼܡܹܗ.", ":ܘܩܒܝܐ ܕܠܥܸܠ ܐܸܫܬܿ ܚܠܲܦ", "ܠܒܲܪ [ܡ̣ܢ] ܛܲܟܼܣܵܐ ܕܡܲܚܬܲܬܹܿܗ.", ":ܒܲܫܢܲܬܼ ܫܸܬܼܡܵܐܐ ܠܚܲܝ̈ ܢܘܿܚ", "ܗܘ̤ܐ ܛܵܘܦܵܢܵܐ ܥܲܠ ܐܲܪܥܵܐ.", ":ܘܥܲܠ̣ ܢܘܿܚ ܘܲܒܼܢܵܘ̈ܗܝ ܘܲܒܼܢܸܫܵܘ̈ܗܝ", "ܘܟܼܠܗܘܿܢ ܓܸܢܣܹ̈ܐ ܕܚܘ̈ܬܐ.", ":ܩܵܠܵܐ ܕܡܲܝܵ̈ܐ ܐܲܙܵܝܼܥܵܗ̇", "ܠܥܵܡܲܪܬܵܐ ܥܲܠ ܝܲܬܵܒܿܝܹܝ̈ܗ̇.", ":ܘܲܪܓܼܘܼܒܝܵܐ ܕܡܲܝ̈ܐ ܕܲܠܥܸܠ", "ܟܲܣܝܼ ܐܲܦܹܝ̈ܗ̇ ܒܚܸܫܘܿܟܼܵܐ.", ":ܢܘܿܚ ܘܲܕܼܥܲܡܹܗ ܡܣܲܟܹܿܝܢ ܗ̄ܘ̣ܵܘ", "ܠܵܗ̇ ܪܸܡܙܵܐ ܕܟܲܢܸܫ ܐܢܘܿܢ.", ":ܕܢܹܐܚܘܲܕ ܬܲܪܥܵܐ ܕܩܹܒܼܘܼܬܼܵܐ", "ܒܲܩܠܝܕܼܵܐ ܕܪܸܡܙܵܐ ܕܚܲܝܼܠܹܗ.", ":ܬܲܗܪܵܐ ܗܘ̤ܵܬܼ ܗܵܝ̇ ܡܲܥܲܠܬܵܐ", "ܕܢܸܣܬܲܬܿܪܘܢ ܡ̣ܢ ܡܵܡܘܿܠܵܐ.", ":ܡ̈ܠܝܼܠܹܐ ܒܲܣܪܘ ܥܲܠ ܩܵܠܹ̈ܐ", ":ܘܐܲܫܝܼܛܘ ܦܘܼܠܚܵܢ ܩܹܒܼܘܼܬܼܵܐ", "ܘܢܫ̈ܫܹܐ ܗܝܡܢܘ ܕܥܐܠ̇ܝܼܢ: [ܕܐܢ]", "ܠܵܐ ܙܵܟܹ̇ܐ ܠܗܘܿܢ ܡܡܘܠܐ.", ":ܫܘܹܝܢ ܗ̄ܘ̣ܵܘ ܟܠܗܘܿܢ ܟܲܕܼ ܥܵܐܠܝܼܢ", "ܐܲܟܚܕܼ ܕܟܼܪܹ̈ܐ ܘܢܸܩܒܼ̈ܵܬܼܵܐ.", ":ܘܥܲܠ ܬܲܡ̇ܢ ܠܐܵܝܼܬܿܝܪܵܐ", "ܘܠܵܐ ܚܲܣܝܼܪܵܐ ܠܡܸܢܵܝܵܢܵܐ", ":ܚܵܙܹ̇ܝܢ ܗ̄ܘ̣ܵܘ ܓܹܝܪ ܡܪ̈ܚܹܐ", "ܠܓܸܢܣܹܐ ܕܟܼܵܢܫ̇ܝܼܢ ܠܲܬܼܪܲܥ ܢܘܿܚ.", ":ܠܵܐ ܪܢܝܼ̇ܢ ܗ̄ܘ̣ܵܘ ܕܥܲܠ ܡܵܢܵܐ", "ܫܒܲܩ̣ܘ ܚܘܼܪܒܵܐ ܘܲܪܚܸܡܘ ܫܲܝܢܵܐ.", ":ܒܟܼܠܗܘܿܢ ܐܲܟܼܪܸܙ ܒܵܪܘܿܝܵܐ", "ܬܝܵܒܼܘܼܬܼܵܐ ܒܐܸܕܼܢܲܝ̈ ܥܲܛܠܹ̈ܐ.", ":ܒܬܼܘܼܩܵܢ ܒܲܝܣܹܐ ܕܩܹܒܼܘܼܬܼܵܐ", "ܘܒܟܼܢܘܫܝܐ ܕܚܲܝܘܲܬܼ ܒܲܪܵܐ.", ":ܒܲܡܠܐ ܫܢ̈ܝܐ ܓܸܠܝܵܢܹ̈ܐ", "ܐܲܝܟ ܫܝܼܦܘܿܪ̈ܐ ܩܵܥܹ̇ܝܢ ܗ̄ܘ̣ܵܘ.", ":ܘܒܲܕܼܡܘܼܬܼ ܫܲܒܼܛܵܐ ܕܡܲܪ ܕܼܘܼܬܼܵܐ", "ܡܲܙܥܸܩ ܗ̄ܘ̣ܵܐ ܩܵܠ ܡܵܡܘܿܠܐ.", ":ܘܥܕܲܡܵܐ ܠܫܲܒܼܥܵܐ ܝܘܡܝܼ̈ܢ", "ܬܲܚܡܹܗ ܠܦܘܼܣܩܵܢ ܚܲܝ̈ܗܘܿܢ.", ":ܕܡܸܪܵܐ ܠܫܲܒܼܥܵܐ ܝܵܘ̈ܡܵܬܼܵܐ", "ܘܠܵܐ ܠܸܒܵܐ [ܕܵܠܫ] ܕܛܲܒܿܝܼ̈ܥܹܐ.", ":ܥܲܠ ܢܘܿܚ ܘܐܲܥܸܠ ܚܝܘ̈ܬܐ", "ܐܲܝܟ ܡܵܐ ܕܦܲܩܕܹܗ ܓܸܠ̣ܝܵܢܵܐ.", ":ܘܐܲܚܕܼܵܗ̇ ܪܸܟܡܙܵܐ ܩܹܒܼܘܼܬܼܵܐ", "ܘܛܲܒܼܥܵܗ̇ ܚܲܝܠܹܗ ܕܒܼܵܪܘܿܝܵܐ.", ":ܥܲܠܘ ܚܲܪ̈ܫܐ ܘܦܵܫ̣ܘܡ̈ܠܠܐ", "ܕܲܗܘ̤ܵܘ ܚܪ̈ܫܹܐ ܒܨܒܼܝܵܢܵܐ.", ":ܘܐܲܟܿܣܲܬ̤ ܐܸܢܘܿܢ ܟܹܐܢܘܼܬܼܵܐ", "ܒܫܲܬܿܝܼܩܹ̈ܐ ܕܨܵܬܼܘ ܦܘܼܩܪܵܢܵܐ.", ":ܘܒܼܵܬܲܪ ܫܲܒܼܥܵܐ ܝܘܵܡܬܐ", "ܒܲܫܢܲܬܼ ܫܸܬܼܡܵܠܐ ܠܝܲܚ̈ܝܼ ܢܘܿܚ.", ":ܒܝܼܪܚܵܐ ܕܲܬܼܪܹܝܢ ܐܲܙܥܸܩ ܒܵܗ̇", "ܩܵܠ ܟܹܐܢܘܼܬܼܵܐ ܒܥܵܡܲܪܬܵܐ.", ":ܘܒܫܒܥܣܪܐ ܒܡܢܝܢܐ", "ܪܫ̣ܲܡ ܓܘܼܢܚܵܐ ܕܲܓܼܙܵܪ ܕܝܼܢܹܗ.", ":ܘܥܲܠ ܟܠܗܘܿܢ ܬܸܓܼܡܹ̇ܐ ܢܸܦܩܲܬ̤", "ܐܵܦ ܦܵܣܝܼܣ ܕܲܬܼܒܥܬܼܐ.", ":ܘܐܬܿܬܿܪܲܥܘ ܢܸܒܼ̈ܥܹܐ ܕܲܬܼܗܘܼܡܵܐ", "ܘܢܸܣܟܹ̈ܐ ܕܪܵܘܡܵܐ ܐܸܬܦܲܬܼܚܘ.", ":ܘܒܣܝܦܐ ܕܡܲܝ̈ܐ ܚܪܒܵܗ̇", "ܪܸܡܙܵܐ ܠܟܼܠܗ̇ ܝܬܼܒܬܼܐ.", ":ܣܠܸܩܘ ܡܲܝ̈ܵܐ ܕܥܘܼܡܩܵܐ ܠܒ̇ܘܡܵܐ", "ܘܲܢܚܸܬܼܘ ܠܲܐܪܥܵܐ ܥܸ̈ܠܝܐ.", ":ܘܒܲܡܨܝܕܬܵܐ ܕܡܝ̈ܐ ܦܟܪܬ̤", "ܟܹܐܢܘܼܬܼܵܐ ܠܥܵܘܠܵܐ ܕܒܼܝܼ̈ܫܹܐ.", ":ܬܗܘܼܡܵܐ ܒܚܲܒܼܪܹܗ ܦܵܓܼ̇ܥ ܗ̄ܘ̣ܵܐ", ":ܘܢܸܣܟܹ̈ܐ ܠܢܣܟ̈ܐ ܠܢܸܣܟܹ̈ܐ ܥܵܨܝܢ ܗ̄ܘ̣ܵܘ", ":ܘܡܲܝ̈ܐ ܠܡ̈ܐ ܩ̇ܪܝܢ ܗ̄ܘ̣ܵܘ", "ܕܩܲܦܚܘ ܠܪܹܫܵܐ ܕܡܪ̈ܚܐ.", ":ܓܵܥܹ̇ܐ ܗ̄ܘ̣ܵܐ ܬܗܘܡܐ ܚܲܪܫܵܐ", "ܐܲܝܟ ܡܲܠܵܠܵܐ ܟܲܕܼ ܣܵܠܸ̇ܩ.", ":ܘܲܒܼܩܵܠ ܓܲܠܵܠܘ̈ܗܝ ܡܲܟܸܿܣ ܗ̄ܘ̣ܵܐ", "ܠܡ̈ܝܠܝܐ ܕܫܵܛ̣ܘ ܦܘܼܩܕܵܢܵܐ.", ":ܣܸܒܼܝܵܐ ܕܲܠܥܸܠ ܕܐ̇ܢ ܗܘ̣ܵܐ", "ܥܲܡ ܒܝܼܫܹ̈ܐ ܒܩܵܠ ܡܚܬܬܗ.", ":ܕܐܚܬܗ ܥܵܘܠܵܐ ܡ̣ܢ ܪܵܘܡܵܐ", "ܠܲܐܪܥܵܐ ܘܕܲܠܚܵܗ̇ ܠܫܲܦܝܘܼܬܹܗ.", ":ܕܸܐܲܚܬܹܗ ܥܵܘܠܵܐ ܡ̣ܢ ܪܵܘܡܵܐ", ":ܥܨ̇ܝܢ ܗ̄ܘ̣ܵܘ ܡܝ̈ܐ ܠܡܲܝ̈ܐ", "ܟܲܕܼ ܣܠ̇ܩܝܼܢ ܠܲܐܦܲܝ̈ ܪܵܘܡܵܐ.", ":ܘܦܓܼܠ̇ܝܼܢ ܕܲܠܥܸܠ ܥܲܡ ܕܲܠܬܲܚܬܿ", "ܐܲܝܟ ܐܝܼܙ ܓܲܕܵܐ ܕܟܹܐܢܘܼܬܼܵܐ.", ":ܩܵܠ ܦܘܼܩܕܵܢܵܐ ܘܟܲܪ ܗܸܒܼ ܗ̄ܘ̣ܵܐ", "ܠܥܠܝ̈ܐ ܠܡܸܚܲܬܼ ܠܲܐܪܥܵܐ.", ":ܘܪܸܡܙܵܐ ܕܚܝܠܵܐ ܥܵܨܹ̇ܐ ܗ̄ܘ̣ܵܐ", "ܠܬܲܚܬܲܝܹ̈ܐ ܠܲܐܦܲܝ̈ ܪܵܘܡܵܐ.", ":ܡܲܚܬܼܵܐ ܘܡܲܣܩܵܐ ܕܫܲܬܿܝܼܩܹ̈ܐ", "ܡܩܵܛܲܪܸܓܼ ܗ̄ܘ̣ܵܐ ܠܵ[ܗ̇] ܠܲܡ̈ܠܝܼܠܹ[ܗ].", ":ܕܟܲܕܼ ܚܵܪܫܹܝܢ ܨܵܬܼܘ ܦܘܼܩܕܵܢܵܐ", "ܘܲܣܠܸܩܘ ܘܲܢܚܸܬܼܘ ܠܲܬܼ ܒܲܥܬܼܵܐ.", ":[ܐܪ...] ܡܲܠܝܵܐ ܡܲܠܝܵܐ ܗ̄ܘ̣ܵܬܼ", "ܘܛܘܼܪܹ̈ܐ ܩ̈ܠܐ ܕܚܸܢ̈ܓܼܵܬܼܵܐ.", ":ܘܐܵܠܹ̇ܝܢ ܗ̄ܘ̣ܵܐ ܪܵܘܡܵܐ ܘܥܘܼܡܩܵܐ", "ܚܢܝܼܓܼܵܐ ܕܟܼܠ ܡܘܼܫܚ̈ܵܢ.", ":ܘܡܸܬܿܛܲܪܦܝܼܢ ܗ̄ܘ̣ܵܘ ܝܲܥܘܕܹ̈ܐ", "ܟܲܕܼ ܫܵܠܡܝܼ̇ܢ ܗ̄ܘ̣ܵܘ ܚܲܝܲܝ̈ܗܘܿܢ.", ":ܘܡܸܬܼ ܟܫܲܦܝܼܢ ܗ̄ܘ̣ܵܘ ܠܲܐܒܼܵܗܹ̈ܐ", "ܘܠܲܝܬܿ ܕܲܡܥܲܕܲܪ ܠܲܐܠܝܼܨܹ̈ܐ.", ":ܣܵ̇ܠ̇ܩܝܼܢ ܗ̄ܘ̣ܵܘ ܠܲܐܦܲܝ̈ ܪܵܘܡܵܐ", "ܘܡܲܚܸܬܿ ܗ̄ܘ̣ܵܐ ܠܗܘܿܢ ܡܵܡܘܿܠܵܐ.", ":ܘܢܵܚ̇ܬܝܼܢ ܗ̄ܘ̣ܵܘ ܠܲܐܦܲܝ̈ ܥܘܼܡܩܵܐ", "ܘܵܓܼܥܹ̇ܐ ܢܗܘܡܵܐ ܠܘܼܩܒܲܠܗܘܿܢ.", ":ܡܸܟܿܐ ܘܡܸܟܿܐ ܚ̣ܒܲܫ ܐܸܢܘܿܢ", "ܩܪܵܒܼܵܐ ܕܡܝ̈ܐ ܠܚܲܝܼ̈ܠܫܹܐ.", ":ܘܠܵܐ ܦܵܫ̣ ܣܪܝܼܕܵܐ ܛܲܕܼ ܫܲܪܝܼܪ", "ܒܟܼܠܹܗ ܚܲܝܠܹܗ ܕܐ̄ܢܫܘܼܬܼܵܐ.", ":ܐܲܪܒܿܥܝܼܢ ܓܹܝܪ ܠܸܠܲܝ ܐܝܼܡܵܩ", "ܡܸܛܪܵܐ ܠܲܐܪܥܵܐ ܢܚܸ̇ܬܼ ܗ̄ܘ̣ܵܐ.", ":ܘܲܬܼܗܘܡܵܐ ܠܥܸܠ ܣܵܠܹ̇ܩ ܗ̄ܘ̣ܵܐ", ":ܟܲܕܼ ܥܵܨܲܝ̇ܢ ܡܲܝ̈ܐ ܠܡ̈ܝܼܵܐ", ":ܒܲܐܪܒܿܥܝܼܢ ܝܵܘܡ̈ܬܐ ܚܲܨܕܘܼܗ̇", "ܡܲܝ̈ܵܐ ܠܐܫܟܪ ܙܝܼܙܵܢܹ̈ܐ.", ":ܘܲܒܼܣܲܝܦܵܐ ܩܲܫܝܵܐ ܦܲܣܩܘܼܗܝ", "ܠܲܩܕܠܵܐ ܩܫܝܐ ܕܥܘ̤ܠܐ.", ":ܒܐܲܪܒܿܠܝܼܢ ܝܵܘ̈ܡܬܐ ܩܲܛܦܵܗ̇", "ܪܘܼܓܼܙܵܐ ܠܟܲܪܡܵܐ ܚܲܪܘܒܼܵܐ.", ":ܘܲܡܝ̈ܵܐ ܒܲܕܼܡܘܼܬܼ ܥܵܨܘܿܪܹ̈ܐ", "ܕܵܫ̣ܘ ܐܢܵܫܘܼܬܼܵܐ ܘܚܲܝܘ̈ܵܬܼܵܐ.", ":ܬܗܘܡܵܐ ܒܡܲܣܩܹܗ ܡܲܟܼܪܸܙ ܗ̄ܘ̣ܵܐ", "ܚܲܝܠܹܗ ܪܲܒܿܐ ܕܒܼܵܪܘܿܝܵܐ.", ":ܕܪܸܡܙܵܐ ܕܝܼܠܹܗ ܐܲܙܝܼܥܹܗ", "ܘܐܲܟܸܿܣ ܐܸܢܘܿܢ ܠܲܡܠܝܼ̈ܠܹܐ.", ":ܥܫܸܢܘ ܡܲܝ̈ܵܐ ܠܥܸܠ ܡ̣ܢ ܐܲܪܥܵܐ", "ܘܐܸܬܼܟܲܣܝܼܘ ܛܘܼܪܹ̈ܐ ܪ̈ܵܡܹܐ.", ":ܘܣܵܦܲܬ̤ ܚܲܝܬܼܵܐ ܘܲܒܼܥܝܼܪܵܐ", "ܘܦܪܚܬܐ ܕܓܦܐ ܘܐܢܫ̈ܐ.", ":ܚܲܒܸܿܠܘ ܡܲܝ̈ܵܐ ܠܟܼܠ ܡܘܼܫ̈ܚܵܢ", "ܕܲܥܠܲܝܡܘܼܬܼܵܐ ܘܣܲܝܒܿܘܼܬܼܵܐ.", ":ܕܿܫܘܹܝܢ ܗ̄ܘ̣ܵܘ ܣܘܼܥܪ̈ܢܲܝܗܘܿܢ", "ܐܲܫܘܝܼܘ ܡܝ̈ܵܐ ܡܵܘܬܲܝ̈ܗܘܿܢ.", ":ܒܚܲܕܼ ܩܲܒܼܪܵܐ ܟܲܢܸܫ ܘܲܩ̣ܒܲܪ", "ܡܵܡܘܠܵܐ ܠܟܼܠܗܘܿܢ ܓܸܢܣܹ̈ܐ.", ":ܘܲܒܼܢܲܚܬܿܐ ܕܡܲܝ̈ܵܐ ܟܣܲܝܼܘ", "ܠܐ̄ܢܵܫܵܘܼܬܼܵܐ ܘܠܲܚܘ̈ܵܬܼܵܐ.", "ܢܘܿܚ ܘܲܕܼ ܥܲܡܹܗ ܐܸܬܼܦܲܨܝܼܘ", "ܡ̣ܢ ܟܠ ܕܲܢܫܲܘܬܼܵܐ ܒܐܲܦܵܘ̈ܗܝ.", ":ܪܸܡܙܵܐ ܢܛ݂ܲܪ ܗ̄ܘ̣ܵܐ ܚܲܝ̈ܗܘܿܢ", "ܘܠܵܐ ܗ̄ܘ̣ܵܐ ܩܲܝ̈ܣܹܐ ܫܲܬܿܝܼܩܹ̈ܐ.", ":ܛܲܥܢܵܗ̇ ܬܗܘܼܡܵܐ ܠܩܹܒܼܘܼܬܼܵܐ", "ܘܐܲܣܩܵܗ̇ ܠܪܵܡܐ ܒܝܲܕܼ ܓܲܠܠܵܘ̈ܗܝ.", ":ܘܡܸܬܼܝܲܒܿܠܵܐ ܗ̄ܘ̣ܵܬܼ ܥܲܠ ܡܲܝ̈ܐ", "ܘܐܲܚܝܼܕܼ ܗ̄ܘ̣ܵܐ ܠܵܗ̇ ܦܘܼܩܪܵܢܵܐ.", ":ܥܒܪܐ ܗ̄ܘ̣ܵܬܼ ܥܲܠ ܪ̈ܡܬܐ", ":ܠܥܸܠ ܡ̣ܢ ܪܵܘܡܵܐ ܕܲܫܩ̈ܝܼܦܹܐ", ":ܘܢܵ̇ܫܝܼܢ ܗ̄ܘ̣ܵܘ ܒܵܗ̇ ܡܚܫܘ̈ܠܐ", "ܘܠܵܐ ܡܸܬܿܬܿܙܝܼܥ ܗ̄ܘ̣ܵܐ ܪܘܼܟܵܒܼܵܗ.", ":ܟܬܝܼܫܝܼܢ ܗ̄ܘ̣ܵܘ ܓܲܠ̈݁ܠܹܐ ܬܚܘܿܬܹܝܗ̇", "ܘܥܵܒܼܪܵܐ ܥܠܲܝܗܘܿܢ ܢܝܼܚܵܐܝܼܬܼ.", ":ܡܙܲܥܙܲܥ ܗ̄ܘ̣ܵܐ ܠܵܗ̇ ܠܟܼܵܐ ܘܲܠܟܼܵܐ", "ܡܲܫܒܼܵܐ ܕܪܘܼܚܵܐ ܥܲܙܝܼܙܵܐ.", ":ܠܒܲܪ ܡ̣ܢ ܛܲܟܼܣܵܐ ܫܵܚ̇ܩܝܼܢ ܗ̄ܘ̣ܵܘ", "ܡ̈ܝܵܐ ܘܐܵܐܲܪ ܠܲܚܕܵܕܹ̈ܐ.", ":ܘܲܒܼܬܲܟܼܬܘܼܫܗܘܿܢ ܩܹܒܼܘܼܬܼܵܐ", "ܒܫܲܝܢܵܐ ܘܢܵܘܚܵܐ ܫܵܪܝܵܐ ܗ̄ܘ̣ܵܬܼ.", ":ܛܥܝܼܢ ܗ̄ܘ̣ܵܐ ܠܵܗ̇ ܢܗܘܡܵܐ ܘܣܵܠܸ̇ܩ", "ܘܲܡܙܲܚܲܝ ܠܵܗ̇ ܥܲܠ ܟܲܬܼܦܹܗ.", ":ܘܣܵܓܼ̇ܕܝܼܢ ܗ̄ܘ̣ܵܘ ܓܲܠ̈ܠܹܐ ܩܕܼܵܡܹܝܗ̇", "ܘܝܵܗ̇ܒܿܝܼܢ ܐܲܬܼܪܵܐ ܠܡܲܪܕܝܼܬܹܗ.", ":ܐܘ ܐܸܠܦܵܐ ܕܲܕܼܠܵܐ ܠܹܩܹ̈ܐ", "ܕܥܒܪܬܗ ܠܝܲܡܵܐ ܘܝܲܒܼܫܵܐ.", ":ܘܠܵܐ ܕܲܒܵܪܵܗ̇ ܩܸܘܒܲܪܢܹܝܛܵܐ", "ܒܫܲܓܼܫܝܼܘܼܬܼܵܐ ܕܡܲܚܫܘܼ̈ܠܹܐ.", ":ܐܘ ܣܦܝܼܢܬܼܵܐ ܕܲܛܥܝܼܢܵܐ ܗ̄ܘ̣ܵܬܼ", "ܥܵܠܡܵܐ ܟܠܹܗ ܡ̣ܢ ܣܵܟܹܗ.", ":ܘܠܵܐ ܐܸܣܬܲܢܩܲܬ̤ ܡܲܪܕܝܼܬܵܗ̇", "ܕܲܢܕܲܒܿܪܘܼܢܵܗ̇ ܡܲܠܵܚܹ̈ܐ.", ":ܪܸܡܙܵܐ ܗ̄ܘ̤ܵܐ ܠܵܗ̇ ܡܲܠܵܚܵܐ", "ܘܦܘܼܩܕܵܢܵܐ ܩܸܘܒܲܪܢܹܝܛܵܐ.", ":ܘܕܼܘܼܟܲܬܼ ܟܵܘܟܿܒܼܵܐ ܨܒܼܝܵܢܵܐ", ":ܡܕܲܒܲܪ ܗ̄ܘ̣ܵܐ ܠܵܗ̇ ܠܲܠܡܹܐܢܵܐ", ":ܒܐܸܘܒܝܼܢܵܐ ܕܗܲܝܘܵܡܘܼܬܼܵܐ", ":ܐܲܣܝܼܪ ܗ̄ܘ̣ܵܬܼ ܡܲܪܝܼܬܼܵܐ", ":ܘܫܪܝܵܐ ܗ̄ܘ̣ܵܬܼ [...] ܛܲܝܒܿܘܼܬܼܵܐ", "ܚܠܵܦ ܪܘܼܚܵܐ ܕܲܒܼܟܸܬܵܢܹ̈ܐ.", ":ܐܲܪܒܿܥܝܼܢ ܝܵܘܡ̈ܵܬܼܵܐ ܒܚܸܫܟܿܐ", "ܪܵܕܿܝܵܐ ܗ̄ܘ̣ܵܬܼ ܐܲܝܟ [...]ܐ.", ":ܕܡܲܠܵܚܵܐ ܩܵܐܸ̇ܡ ܗ̄ܘ̣ܵܐ ܒܵܗ̇", "ܠܵܐ ܣܢܝܼܩ ܗ̄ܘ̣ܵܐ ܥܲܠ ܢܲܗܝܼܪܵܐ.", "ܠܫܘܼܠܵܡ ܐܲܪܒܿܥܝܼܝܢ [...].", "ܚܸܡܠܲܬ̤ ܣܲܝܦܵܗ̇ ܟܹܐܢܘܼܬܼܵܐ.", ":ܘܲܠܡܵܐܐ ܘܚܲܡܫܝܼܢ ܐܸܬܼܚܲܙܝܲܬ̤", "ܐܵܬ̤ܵܐ ܕܪ̈ܚܡܹܐ ܒܪܹܫ ܛܘܼܪܹ̈ܐ.", "ܒܵܬܲܪ ܡܵܐܐ ܘܚܲܡܫܝܼܢ ܝܵܘܡܝܼ̈ܢ:", "ܢܦܲܩ̣ ܪܸܡܙܵܐ ܐܲܝܟ ܐܝܼܙܓܲܕܵܐ.", ":ܘܲܛܥܝܼܢ ܐܓܲܪܝܬܼܵܐ ܕܫܲܝܢܵܐ", "ܕܸܟܬܿܒܲܘܼܗܝ ܪ̈ܲܚܡܹܐ ܠܘܵܬܼ ܪܘܼܓܙܵܐ.", ":ܢܵܚ̣ܘ ܡ̈ܝܐ ܠܲܡܵܐܐ ܘܚܲܡܸܫܝܼܢ", "ܘܐܸܬܼܚܵܘܝܼܪܹ̈ܫܲܝ ܛܘܼܪܹ̈ܐ.", "ܘܲܕܐܵܐ ܪܸܡܙܵܐ ܒܫܲܬܼܝܼܩܹ̈ܐ.", "ܘܟܲܢܸܫ ܐܸܢܘܿܢ ܠܲܬܼܗܘܡܵܐ.", ":ܠܲܡܵܐܐ ܘܚܲܡܫܝܼܢ ܝܵܘܡܵܬܼ̈ܐ", ":ܥܒܲܪܬܹܗ ܠܝܲܡܵܐ ܩܹܒܼܘܼܬܼܵܐ", ":ܘܲܬܼܪܨܵܐ ܗ̄ܘ̣ܵܬܼ ܡܲܪܕܝܼܬܼܵܐ", "ܠܲܡܫܘܼܚܬܵܐ ܘܡܸܨܥܲܬܼ ܐܲܪܥܵܐ.", ":ܡ̣ܢ ܐܲܬܼܪܵܐ ܕܩܲܪܸܝܼܒܼ ܠܲܓܼܕܲܢ", "ܚܸܙܩܲܬ̤ ܒܫܘܼܪܵܝ ܡܲܪܕܝܼܬܼܵܗ.", ":ܘܣܲܝܸܟܼܬܼܗ ܠܪܲܗܛܵܐ ܕܐܲܘܼܪܚܵܗ̇", "ܥܲܠ ܪܹܫܵܐ ܕܛܘܼܪ̈ܲܝ ܩܲܪܕܘܼ.", ":ܒܫܘܼܠܵܡ ܐܘܼܪܚܵܐ ܚܵܐ̇ܪ ܗ̄ܘ̣ܵܐ", "ܐܵܦ ܦܘܼܩܼܕܵܢܵܐ ܕܪܘܼܟܵܒܼܵܗ̇.", ":ܕܬܲܥܒܲܪ ܓܸܢܣܵܐ ܕܒܹܝܬܼ ܐܕܵܡ", "ܕܲܢܫܲܝܢܘܼܢ ܡܸܨܥܲܬܼ ܐܲܪܥܵܐ.", ":ܠܗܠ ܡ̣ܢ ܝܲܡ̣ܵܐ ܥܵܡܲܪ ܗ̄ܘ̣ܵܐ", "ܗܵܘ̇ ܕܵܪܐ ܕܚܒܠ ܐܲܪܥܵܐ.", ":ܘܲܥܕܲܟܹܝܠ ܠܵܐ ܚܵܙܝܵܐ ܗ̄ܘ̣ܵܬܼ", "ܡܸܨܥܲܬܼ ܐܲܪܥܵܐ ܠܡܵܝܘ̈ܬܹܐ.", "ܣܝܼܓܼ ܗ̄ܘ̣ܵܐ ܝܲܡܵܐ ܒܐܲܦܝ̈ܗܘܿܢ", "ܥܕܲܡ̇ܐ ܕܲܗܘ̤ܵܐ ܛܵܘܦܵܢܵܐ.", ":ܘܬܲܪܥܹܗ ܪܸܡܙܵܐ ܠܲܣܝܵܓܹܗ", "ܘܐܲܥܒܲܪ ܐܢܘܿܢ ܠܲܡܨܲܥܬܼܵܐ.", ":ܒܲܫܒܼܵܒܼܘܼܬܼܵܐ ܕܦܲܪܕܲܝܣܵܐ", "ܓܡܪܝܢ ܗ̄ܘ̣ܵܘ ܥܸܪܵܐ ܕܪ̈ܝܼܢ.", ":ܘܐܲܪܥܵܐ ܟܠܵܗ̇ ܣܦܝܼܩܵܐ ܗ̄ܘ̣ܵܬܼ", ":ܡ̣ܢ ܐܢܵܫܘܼܬܼܵܐ ܘܚܝܘ̈ܵܬܼܵܐ", ":ܘܐܲܝܟ ܕܨܵܕܝܼܬܼܵܐ ܐܝܼܬܹܝܗ̇ ܗ̄ܘ̣ܵܬܼ", ":ܡ̣ܢ ܝܲܡܵܐ ܥܕܲܡܵܐ ܠܝܲܡܵܐ", ":ܘܠܵܐ ܡܲܠܸܠ ܒܵܗ̇ ܩܵܠ ܐܢܵܫܵܐ", "ܘܠܵܐ ܕܵܫ̣ܵܗ̇ ܪܓܸܠ ܚܲܝܘ̈ܵܬܹܐ.", ":ܒܗܵܕܹܐ ܬܸܢܘܲܝ ܬܲܩܢܬܼܗ̇", ":ܐܵܦ ܛܲܝܒܿܘܼܬܼܵܐ ܠܩܹܒܼܘܼܬܼܵܐ", ":ܕܬܸܗܘܹܐ ܓܲܫܪܵܐ ܠܒܹܝܬܼ ܐܵܕܼܵܡ", "ܘܬܲܥܒܲܪ ܐܸܢܘܿܢ ܠܲܪܘܚܬܐ.", "ܒܥܸܠܲܬܼ ܛܵܘܦܵܢܐ ܕܲܪܫܘܼܗ̇: ܠܐܘܼܪܚܵܐ ܕܠܵܐ ܥܒ̣̱ܪ ܒܵܗ̇ ܒܲܪܢܵܫ.", ":ܟܲܕܼ ܣܝܼܡܵܐ ܗ̄ܘ̣ܵܬܼ ܒܝܲܕܼ ܥܬܹܗ", "ܕܥܵܒܼܘܕܼܵܐ ܕܗܵܕܹܐ ܢܸܣܥܘܿܪ.", "ܠܵܘ ܡ̣ܢ ܚܸܡܬܵܐ ܛ̣ܪܕܼ ܐܸܢܘܿܢ", "ܡ̣ܢ ܐܲܬܼܪܵܐ ܕܲܫܪܹܝܢ ܗ̄ܘ̣ܵܢ ܒܹܗ.", ":ܠܵܐ ܒܲܬܼܘܬܼܵܐ ܫ̣ܕܵܐ ܐܸܢܘܿܢ", "ܠܐܲܬܼܪܵܐ ܕܡܸܨܥܲܬ̤ ܝܬܒܬܐ.", ":ܩܲܕܼܝܡ ܗ̄ܘ̣ܵܐ ܓܹܝܪ ܗܵܢ ܥܘܼܬܼܪܵܐ", "ܒܝܲܕܼ ܥܬܹܗ ܩܕܼܡ ܒܸܪ̈ܝܵܬܼܵܐ.", ":ܘܐܲܦܩܹܗ ܠܓܸܠܝܐ ܒܥܠ̈ܠܬܐ", "ܠܕܼܘܲܪܫܵܐ ܕܡܵܝܘܿܬܼܘܼܬܼܵܐ.", ":ܐܵܦ ܬܘܼܒܼ ܒܗܵܕܹܐ ܕܚܒܠ ܗܘ̣ܵܐ", "ܘܲܥܛ̣ܵܐ ܒܡܲܝ̈ܐ ܠܬܼܘܼܩܵܢܵܘ̈ܗܝ.", ":ܠܵܘ ܪܘܼܓܼܙܐ ܥܲܒܼܕܹܗ ܡ̣ܢ ܫܠܸܝ", "ܟܲܕܼ ܠܵܐ ܡܦܣ ܒܐܲܝܼܕܼܵܐ ܕܣܲܥ݂ܲܣܪ.", ":ܝܕܼܵ̇ ܗ̄ܘ̣ܵܐ ܩܕܼܡ ܛܵܘܦܵܢܵܐ", "ܗܵܠܹܝܢ ܕܲܗܘ̈ܲܝ̤ ܘܲܥܬܼܝܼ̈ܕܵܢ.", ":ܘܲܡܦܣ ܗ̄ܘ̣ܵܐ ܒܹܗ ܒܬܼܘܼܩܵܢܹܗ", "ܕܥܵ̇[...]ܠ ܡܵܘܬܿܐ ܘܫ̇ܪܹܐ ܠܹܗ.", ":ܥܵܘܠܵܐ ܚܵܒܠܹܗ ܠܬܼܘܼܩܵܢܹܗ", "ܟܲܕܼ ܠܵܐ ܛܵܥ̇ܝܵܐ ܠܝܲܕܼ ܥܬܹܗ.", "ܕܥܲܕܼܠܵܐ ܢܸܒܼܪܹܐ ܠܚ̈ܛܝܐ", "ܝܵܕܥ̇ ܗ̣ܘܐ ܕܡܸܚܛܵܐ ܚܵܛ̇ܝܢ.", ":ܡܦ̣ܣ ܗܘ̣ܵܐ ܕܫܒ̇ܩ ܫܪܟܢܐ", "ܕܐ̄ܢܵܫܘܼܬܼܵܐ ܘܲܕܼܟܼܠ ܓܸܢܣܝܼ̈ܢ.", ":ܘܥܲܠ ܗܵܕܹܐ ܛܲܟܲܣ ܘܐܲܥܸܠ", "ܠܩܹܒܼܘܼܬܼܵܐ ܙܵܘ̈ܓܲܝܢ ܙܵܘ̈ܓܿܝܼܢ.", "ܝܵܕ̇ܥ ܗ̄ܘ̣ܵܐ ܕܡܸܬܼ ܒܲܥܝܵܐ", "ܗ̄ܘ̣ܵܬܼ ܡ̣ܢ ܚܸܘܼܫܵܒܼܵܐ ܕܡܪ̈ܚܹܐ.", ":ܕܥܲܠ ܕܣܢ̣ܐ ܗ̄ܘ̣ܵܐ ܬܘܼܩܵܢܹܗ", "ܚܲܒܿܠܹܗ ܘܥܲܒ̣ܕ ܠܐܲܚܪܹܢܵܐ.", ":ܒܬܲܪܥܝܼܬܼܵܐ ܕܙܲܪ݁ܥܲܝ ܙܹܐܦܵܐ", "ܚܵܐ̇ܪ ܗ̄ܘ̣ܵܐ ܩܕܼܵܡ ܕܲܢܚܸܒܸܿܠ.", ":ܘܩܲܕܸܡ ܩܲܦܚܵܗ̇ ܠܡܵܘܥܝܼܬܼܵܐ", "ܕܙܝܼܙܵܢܹ̈ܐ ܕܚܘܼܫܵܒܲܝ̈ܗܘܿܢ.", ":ܡ̣ܢ ܬܘܼܩܵܢܵܐ ܩܲܕܼܡܵܝܵܐ", "ܫܒ̣ܩ ܫܲܪܟܵܢܵܐ ܕܟܼܠ ܡܸܕܲܡ.", ":ܕܲܢܚܵܘܼܐ ܕܠܵܘ ܒܝܼܫܵܐ ܗ̄ܘ̣ܵܐ", "ܬܘܩܵܢܵܐ ܕܲܥܒ̣ܵܕܼ ܐܝܼܕܼܵܘ̈ܗܝ.", ":ܒܟܼܠܗܹܝܢ ܕܲܗܘܲܝ̤̈ ܚܵܐ̇ܪ ܗ̄ܘ̣ܵܐ", "ܥܲܕܼ ܠܵܐ ܢܹܐܬܘܿܢ ܠܲܗܘܵܝܵܐ.", ":ܘܠܵܘ ܒܲܬܼܘܵܬܼܵܐ ܚܒܠ ܟܠ", "ܘܡܸܛܠ ܪ̈ܚܡܵܘܗܝ ܚܢ ܘܲܫܒ̣ܩ.", "ܘܚܵܘܝܼ ܘܟܹܐܢܘܼܬܹܗ ܕܟܹܐܢܵܐ [...]", "ܗ̄ܘ̣ ܛܵܒܵܐ ܒܣܘܼܥܪ̈ܢܵܘܗܝ.", ":ܘܚܵܘܝܼ ܕܟܹܐܢܵܐ ܗ̄ܘ̣ܵܐ ܟܲܕܼ ܪܵܕܹܿܐ", "ܕܠܵܐ ܢܸܪܢܘܼܢ ܕܪܵܚܸܡ ܥܵܘܠܵܐ ܗ̄ܘ̣.", "ܘܲܚܸܠܛ ܪ̈ܲܚܡܹܐ ܒܟܹܐܢܘܼܬܹܗ:", "ܕܠܵܐ ܢܸܩܪܘܼܢܵܝܗܝ ܚܲܪܡܵܢܵܐ.", ":ܒܬܲܪ̈ܬܝܗܸܝܢ ܚܵܘܝܼ ܚܲܝܠܹܗ", "ܒܗܵܝ̇ ܕܼܪܲܕ̣ܵܐ ܘܲܒܼܗܵܝ̇ ܕܲܫ̣ܒܲܩ.", ":ܘܐܲܟܼܪܸܙ ܫܘܼܠܛ̇ܢ ܡܵܪܘܼܬܹܗ", "ܕܨܒܼܝܵܢܹܗ ܪܵܕܹ̇ܐ ܠܕܼܝܼܠܹܗ.", ":ܒܫܲܒܿܘܩ̈ܐ ܕܡ̈ܝܐ ܪ̈ܓܼܝܐ", "ܢܓܕܗ ܠܥܘܠܵܐ ܕܡܲܪ̈ܚܹܐ.", ":ܘܲܒܼܫܲܒܼܛܵܐ ܕܩܵܦܲܝܝ ܒܝܼܫܹ̈ܐ", "ܒܹܗ ܢ̇ܛܪ ܛܟܼܣܐ ܠܚ̈ܝܹܐ.", ":ܛܲܢܢܘܼܗܝ ܡ̈ܝܐ ܠܫܲܪܟܵܢܵܐ", ":ܕܦܲܠܸܛܘ ܪ̈ܲܚܡܹܐ ܡ̣ܢ ܪܘܼܓܙܵܐ", ":ܘܐܲܥܒܲܪ ܣܵܡܘܲܗܝ ܒܲܡܨܲܥܬܼܵܐ", "ܕܢܲܦܪܹܐ ܙܲܪܥܹܗ ܠܟܼܠ ܦܸܢܝ̈ܢ.", ":ܒܝܲܪܚܵܐ ܫܒܼܝܼܥܵܝܵܐ ܥܸܠܲܬ̤", "ܐܸܠܦܵܐ ܠܐܝܼܬܼܝܵܐ [ܘܐܸܬܲܬ̤] ܠܲܠܡܹܐܢܵܐ.", ":ܘܒܫܒܥܣܪܐ ܒܡܢܝܐ", "ܢܵܚܲܬ̤ ܥܲܠ ܟܘܼܪ̈ܲܝ ܩܲܪܕܘ.", ":ܒܝܲܪܚܵܐ ܕܲܬܼܪܹܝܢ ܚܸܙܩܲܬ̤ ܗ̄ܘ̣ܵܬܼ", "ܒܫܒܥܣܪܐ ܡ̣ܢ ܐܲܬܼܪܵܗ̇.", ":ܘܲܒܼܝܲܪܚܵܐ ܕܫܲܒܼܥܵܐ ܥܸܠܲܬ̤", "ܠܲܠܡܹܐܢܵܐ ܒܲܫܒܲܥܸܣܪܐ.", ":ܝܲܪ̈ܚܹܐ ܒܲܒܼܥܵܐ ܒܲܠܡܹܐܢܵܐ", "ܐܲܣܝܼܪܵܐ ܗ̄ܘ̣ܵܘ ܘܲܢܛܝܼܪܵܐ.", ":ܘܠܵܐ ܦܸܬܼܚܲܬ̤ ܓܲܙܵܐܬ ܕܥܘܼܬܼܪܵܗ̇", "ܥܕܲܡܵܐ ܠܝܲܪܚܵܐ ܬܪܲܝܵܢܵܐ.", ":ܒܝܲܪܚܵܐ ܬܪܲܝܵܢܵܐ ܫܲܕܲܪ", "ܡܵܪܹܐ ܐܸܠܦܵܐ ܐܝܼܙܓܲܕܵܐ.", ":ܕܢܸܦܘܿܩ ܢܸܚܙܹܐ ܐܸܢ ܢܵܚܲܬ̤", "ܚܸܡܬܼܵܐ ܕܡ̈ܝܐ ܡ̣ܢ ܐܲܪܥܵܐ.", ":ܥܘܼܪܒܼܵܐ ܛܲܡܲܡܲܐܐ ܐܸܫܬܲܕܲܪ", "ܝܲܥܢܵܐ ܘܪܵܚܸ̇ܡ ܡܹܐܟܼܘܼܠܬܐ.", ":ܘܲܫܒܼܬܗ ܪܸܓܲܬܼ ܒܸܣܪܵܐ", "ܘܠܵܐ ܥܛܸܦ ܦܢܝܼ ܦܸܬܼܓܼܵܡܵܐ.", ":ܫܲܕܲܪ ܐܝܼܙܓܼܕܵܐ ܕܲܬܼܪܹܝܢ", ":ܡ̣ܢ ܓܸܢܣܵܐ ܪܵܚܸ̇ܡ ܫܲܝܢܵܐ", ":ܘܢܸܦܩܲܬ̤ ܝܵܘܢܵܐ ܘܣܥܪܬܗ̇", "ܠܡܲܫܪܝܼܬܼܵܐ ܘܥܛܦܲܬ̤ ܨܐܕܼܵܘܗܝ.", ":ܘܦܵܫ̣ ܬܘܼܒܼ ܫܲܒܼܥܵܐ ܝܵܘܡ̈ܵܬܼܵܐ", "ܘܲܗܦܟ ܫܲܕܲܪ ܐܝܼܙܓܲܕܵܐ.", ":ܘܐܸܬܲܬ̤ ܝܵܘܢܵܐ ܘܛܲܥܝܼܢܵܐ", "ܣܒܲܪܬܼܵܐ ܕܫܲܝܢܵܐ ܒܓܼܵܘ ܦܘܼܡܵܗ̇.", ":ܛܲܪܦܵܗ̇ ܕܙܲܝܬܐ ܚܵܘܝܵܬܹܗ", "ܕܫܲܕܲܪ ܠܵܗ̇ ܪܹܡܙܵܐ ܒܐܝܼܕ̈ܝܗ̇.", ":ܐܲܝܟ ܪܸܗܒܼܘܼܢܵܐ ܕܬܲܪܥܝܼ[...]ܬܼܵܐ", "ܕܢܵܚܲܬ̤ ܚܸܡܬܹܗ ܕܕܲܝ̇ܢܵܐ.", ":ܚܕܼܝ ܘܐܸܬܼܒܲܝܵܐ ܙܲܕܲܝܼܩܵܐ", "ܒܐܸܓܲܪܬܼܵܐ ܕܫܲܝܢܵܐ ܕܐܲܝܬܼܝ.", ":ܘܲܗܦ݂ܲܟ ܫܲܕܼܪܹܗ ܠܐܝܼܙܕܵܐ", "ܕܚ̣ܙܐ ܕܫܲܪܪ ܫܘܼܘܕܵܝܹܗ.", ":ܬܠܵܬܼ ܙܲܒܼܝ̈ܢ ܢܸܦܩܲܬ̤ ܝܵܘܢܵܐ", "ܘܫܪܪܬܹܗ ܒܲܬܼܠܵܬܲܝܗܹܝܢ.", ":ܘܲܦܬܼܚ̣ ܬܲܪܥܵܐ ܕܩܹܒܼܘܼܬܼܵܐ", "ܘܲܚ̣ܙܵܐ ܠܲܐܪܥܵܐ ܠܐܲܪܥܵܐ ܘܐܸܬܼܒܲܝܲܐ.", ":ܚܙ̣ܵܐ ܢܘܼܗܪܵܐ ܘܲܫܡ݂ܲܥ ܩܵܠܵܐ", "ܒܝܲܕܼ ܓܸܠܝܵܢܹ̈ܐ ܪ̈ܘܼܚܵܢܹܐ.", ":ܕܗܵܐ ܗܘ̤ܵܘ ܪ̈ܲܚܡܹܐ ܡܸܨܥܵܝܹ̈ܐ", "ܘܫܲܝܢܘܼܗ̇ ܠܚܸܡܬܹܗ ܕܕܲܝ̇ܢܵܐ.", ":ܗܵܐ ܐܲܦܝܼܣܬܼܗ ܛܲܝܒܿܘܼܬܼܵܐ", "ܕܢܸܦ̣ܬܲܚ ܬܲܪܥܵܐ ܒܐܲܦܝ̈ܟܿܘܿܢ.", ":ܦܘܩܘ ܐܲܣܝܼܪܹ̈ܐ ܘܐܸܬܼܒܲܝܲܐܘ", "ܒܲܚܙܵܬܼܵܐ ܦܐܝܼܬܼܵܐ ܕܐܲܪܥܵܐ.", ":ܒܵܬܲܪ ܫܸܬܼܡܵܐܐ ܠܚܲܝ̈ܝ ܢܘܿܚ", "ܒܫܘܼܠܵܡ ܫܲܢܬܿܐ ܕܒܼܵܬܲܪܗܹܝܢ.", ":ܦܩ݂ܲܕܼ ܠܹܗ ܪܸܡܙܵܐ ܠܙܲܕܿܝܼܩܵܐ", "ܕܢܸܦܘܩ ܠܐܲܪܥܵܐ ܥܲܡ ܕܝܼܠܹܗ.", ":ܦܘܩ ܐܢ̄ܬܿ ܘܲܒܲܢܝܼ̈ܟ ܠܲܡ ܥܲܡܵܟ", "ܘܐܲܢ̄ܬܿܬܼܵܟ ܥܲܡ ܢ̈ܫܹܐ ܕܲܒܼܢܲܝ̈ܟ.", ":ܘܐܲܦܸܩ ܥܲܡܵܟ ܦܵܪܲܚܵܬܼܵܐ", "ܘܲܒܼܝܼܪܵܐ ܘܚܲܝܘܲܬܼ ܫܸܢܵܐ.", ":ܩܲܒܸܿܠ ܟܹܐܢܵܐ ܦܘܼܩܕܵܢܵܐ", "ܘܲܢܦܲܩ̣ ܘܐܲܦܸܩ ܟܠܝܼܓܸܢܣܝܼ̈ܢ.", ":ܘܠܵܐ ܦܵܫ̣ܘ ܡܸܢܗܘܿܢ ܕܲܚܒܼܝܼܫܹ̈ܐ", "ܕܠܵܐ ܢܦ̣ܩ ܠܲܐܬܼܪܵܐ ܕܒܹܝܬܼ ܚܲܝܹ̈ܐ.", ":ܐܲܝܟ ܡܸܢܝܵܢܵܐ ܕܥܵܠ̣ܘ ܗ̄ܘ̣ܵܘ ܠܵܗ̇", "ܢܦܲܩ̣ܘ ܡ̣ܢ ܬܲܡ̇ܢ ܟܲܕܼ ܫܵܠ̇ܡܝܼܢ.", ":ܕܪܸܡܙܵܐ ܠܟܼܠܗܘܿܢ ܢܛܲܪ ܗ̄ܘ̣ܵܐ", "ܘܲܡܩܲܝܹܡ ܗ̄ܘ̣ܵܐ ܚܲܝܲܝ̈ܗܘܿܢ.", ":ܢܦܲܩ̣ܘ ܐܲܣܝܼܪܹ̈ܐ ܟܲܕܼ ܚܵܕܹ̇ܝܢ", "ܡ̣ܛܠ ܩܘܼܝܵܡ ܚܲܝܲܝܗܘܿܢ.", ":ܒܝܲܪܚܵܐ ܕܲܬܼܪܹܝܢ ܚܒܲܫ݂ ܐܸܢܘܿܢ", "ܦܘܼܩܕܵܢܵܐ ܒܒܹܝܬܼ ܐܲܣܝܼܪܹ̈ܐ.", ":ܘܲܒܼܝܲܪܚܵܐ ܕܲܬܼܪܹܝܢ ܦܲܬܼܚܹܗ", "ܠܬܲܪܥܵܐ ܕܪܼ̈ܚܡܹܐ ܒܐܲܦܲܝ̈ܗܘܿܢ.", ":ܒܲܫܒ̇ܥܸܣܪܐ ܒܡܸܢܝܵܢܵܐ", "ܩܸܒܼܪܬ̤ ܐܸܢܘܿܢ ܟܹܐܢܘܼܬܼܵܐ.", ":ܘܲܒܼܫܲܒܼܥܵܐ ܘܥܸܣܪܝܼܢ ܒܐܝܼܵܪ", "ܢܚܡܲܬ̤ ܐܸܢܘܿܢ ܛܲܝܒܿܘܼܬܼܵܐ.", "ܒܐܝܼܪܵܐ ܥܲܒܼܕܹܗ ܠܛܵܘܦܵܢܵܐ:", "ܒܐܸܣܘܿܟܼ̈ܣܹܐ ܕܝܲܒܿܝܫܘܼܬܼܵܐ.", ":ܕܕܲܠܡܵܐ ܢܸܪܢܘܼܢ ܡܲܪ̈ܵܚܹܐ", "ܕܣܲ[ܝܐ]ܘܼܬܼ ܡܸܛܪܐ ܓܸܕܼܫܲܬ̤.", ":ܒܐܝܼܪܵܐ ܥܲܒܕܵܗ̇ ܠܡܸܦܲܩܬܼܵܐ", "ܒܝܲܪܚܵܐ ܕܦܲܐܹܐ ܘܲܡܨܲܒܲܬܼ.", ":ܕܒܲܚܚܙܵܬܼܵܐ ܕܙܲܪܥܵܐ ܘܦܹܐܪܹ̈ܐ", "ܢܚܲܕܹܐ ܠܒܵܐ ܕܲܡܥܵܩܹ̈ܐ.", ":ܐܹܝܘ ܥܘܼܡ̣ܩܵܐ ܕܥܘܼܬܼܪܵܐ ܪܲܒܼܐ", "ܕܚܸܟܼܡܘܬܹܗ ܕܐܲܠܵܗ ܟܠܵܐ.", ":ܕܲܡܛܝܸܒܼ ܠܹܗ ܬܘܼܩܵܢܹܗ", "ܙܲܒܼܢܵܐ ܦܐܹܐ ܠܲܢܚܵܝܹܗ.", ":ܒܢܝܼܣܵܢ ܬܲܩܸܢ ܒܸܪ̈ܝܵܬܼܵܐ", "ܘܨܲܒܬܼܗ̇ ܠܲܐܪܥܵܐ ܒܐܝܼ̈ܠܵܢ̣ܐ.", ":ܘܐܸܫܟܲܚܘ ܐ̄ܢܵܫ̈ܐ ܘܚܲܝܘ̈ܬܼܵܐ", "ܓܢܘܿܢܵܐ ܕܲܦܐܹܐ ܘܲܡܨܲܒܲܬܼ.", ":ܒܐܝܼܪܵܐ ܦܲܬܼܚܵܗ̇ ܠܩܹܒܼܘܼܬܼܵܐ", "ܒܝܲܪܚܵܐ ܕܐܲܚܕܵܗ̇ ܒܲܐܦܝ̈ܗܘܿܢ.", ":ܘܛܲܝܸܒܼ ܦܬܼܘܿܪ ܬܘܼܪܣܵܝܵܐ", "ܙܲܒܼܢܵܐ ܦܲܐܝܵܐ ܩܕܵܡܲܝܗܘܿܢ.", ":ܒܢܝܼܣܵܢ ܐܲܦܩܵܗ̇ ܡ̣ܢ ܡܸܨܪܹܝܢ", "ܠܲܟܼܢܘܼܫܬܵܐ ܕܒܹܝܬܼ ܝܼܣܪܹܵܝܠ.", ":ܘܢܩ̣ܫ ܠܗ̇ ܓܢܘܿܢܵܐ ܒܕܲܒܪܐ", "ܘܓܼܕܠ ܠܵܗ̇ ܟܠܝܼܠ ܗܲܒܵܒܹ̈ܐ.", ":ܒܢܝܼܣܵܢ ܬܘܼܒܼ ܚܲܕܸܬܼ ܐܸܢܹܝܢ", "ܠܒܸܪ̈ܝܵܬܼܵܐ ܒܝܲܕܼ ܪܹܫܝܼܬܲܢ.", ":ܕܲܒܼܙܲܒܼܢܵܐ ܕܬܲܩܸܢ ܐܹܢܝܢ", "ܢܚܲܕܬܼ ܚܘܼܒܵܠ ܬܘܼܩܵܢܗ.", ":ܒܙܲܒܼܢܵܐ ܦܨܝܼܚܵܐ ܐܵܦ ܨܹܝܕ ܢܘܚ", "ܫܲܡܠܝܼ ܘܲܓܼܡܲܪܨ ܒܼܝܵܢܹܗ", ":ܘܐܲܦܩܹܗ ܒܝܲܪܚܵܐ ܕܗܲܒܵܒܹ̈ܐ", "ܘܚܲܕܝܼ ܥܲܡܹܗ ܠܟܼܠ ܡܕܡ.", ":ܢܦ݂ܲܩܘ ܗ̄ܘ̣ܵܘ ܟܠ ܓܸܢܣܝܼ̈ܢ ܥܲܡ ܢܘܚ", "ܘܕܲܝܲܪܘ ܥܲܡܹܗ ܥܲܠ ܐܲܪܥܵܐ.", ":ܘܩܲܪܸܒܼ ܡܸܢܗܘܿܢ ܪܹܫܝܼܬܼܵܐ", "ܠܪܸܡܙܵܐ ܕܲܢܛ݂ܲܪ ܚܲܝܲܝ̈ܗܘܿܢ.", ":ܒܢ̣ܵܐ ܢܘܿܚ ܡܲܕܸܒܲܚ ܨܒܼܝܵܢܵܐ", "ܘܐܲܣܸܩ ܕܸܒܼܚܹ̈ܐ ܕܬܲܪܥܘܼܬܼܵܐ.", ":ܘܩܲܒܸܿܠ ܕܒܼܚܹܗ ܒܵܪܘܿܝܵܐ", "ܥܲܡ ܛܘܼܝܵܒܼܵܐ ܕܨܒܼܝܵܢܹܗ.", ":ܐܲܪܚܼܝ ܪܚܝܵܐ ܕܲܣܘܵܬܼܵܐ", "ܐܝܼܬܼܝܵܐ ܕܠܵܐ ܣܢܝܼܩ ܥܲܠ ܡܸܕܡ.", ":ܘܐܸܬܿܬܿܢܝܼܚ ܡ̣ܢ ܚܸܡܵܬܼܵܐ ܕܪܘܼܓܼܙܹܗ", "ܟܝܵܢܵܐ ܕܡܡܬܼܘܿܡ ܠܵܐ ܪܵܓܸ̇ܙ.", ":ܠܵܐ ܠܲܡ ܐܵ[...]ܣܸܦ ܠܲܡܠܵܛܗ̇", "ܠܐܲܪܥܵܐ ܡܸܛܠ ܒܲܪܢܵܫܵܐ.", ":ܕܝܵܕܼܵܥ̇ ܐ̄̈ܢܵܐ ܕܣܝܼܡ ܗ̄ܘ̣ ܝܲܨܪܹܗ", "ܥܲܠ ܒܝܼܫܬܿܐ ܡ̣ܢ ܥܲܠܝܘܼܬܹܗ.", ":ܘܡܟܹܝܠ ܟܠܗܘܿܢ ܝܵܘ̈ܡܵܬܼܵܐ", "ܙܲܪܥܵܐ ܚܸܨܕܵܐ ܘܥܲܠ̈݁ܠܬܐ.", ":ܩܲܝܛܵܐ ܘܣܲܬܼܘܵܐ ܟܲܕܼ ܪܵܕܼܝ̇ܢ", "ܒܛܘܼܟܵܣܵܐ ܕܫܘܼ ܚ̈ܠܵܦܲܝܗܘܿܢ.", ":ܒܲܪܟܵܗ̇ ܠܲܐܪܥܵܐ ܒܫܘܼܚ̈ܠܵܦܹܐ", "ܟܲܕܼ ܝܵܗܒܵܐ ܦܹܐܪܹ̈ܐ ܠܐܢܵܫ̈ܐ.", ":ܘܠܐ̄ܢܵܫ̈ܐ ܒܲܪܸܟ ܐܸܢܘܿܢ", ":ܒܒܛܢܵܐ ܘܝܲܠܕܐ ܕܝܘܼܒܵܠܵܐ", ":ܕܚܠܲܬܼܟܼܘܿܢ ܐܲܪܡܵܐ ܥܲܠ ܟܠ", "ܥܲܠ ܚܲܝܘܵܬܼ̈ܐ ܘܲܒܼܥܝܼܪܵܐ.", ":ܘܲܒܼܢܝܼܪܵܐ ܕܫܘܼܠܛܵܢ ܐܢܵܫܵܐ", "ܐܹܟܕܘܢ ܕܹܝܢ ܟܠܹܗܘܿܢ ܓܸܢܣܹ̈ܐ.", ":ܘܥܲܡ ܒܘܼܪ̈ܟܵܬܼܵܐ ܕܲܒܼܝܠܕܐ", "ܘܫܘܼܠܛܵܢܵܐ ܕܥܲܠ ܟܠ ܡܸܕܼܡ.", ":ܐܲܠܸܦ ܐܸܢܘܿܢ ܐܲܝܟ ܥܸܣܒܵܐ", "ܢܹܐܟܼܠܘܼܢ ܒܸܣܪܵܐ ܕܚܲܝܘ̈̇ܬܼܵܐ.", ":ܚܵܘܝܼ ܐܸܢܘܿܢ ܦܘܼܪܫܵܢܵܐ", "ܕܐܲܝܟܲܢ ܢܸܟܿܣܘܢ ܚܝܘ̈ܬܐ.", ":ܕܡܐ ܕܐܸܫܕܘ ܕܡܗܹܝܢ ܒܐܪܥܵܐ", "ܢܸܐܟܼܠܘܼܢ ܗܵܝܕܹܝܢ ܦܲܓܼܪ̈ܲܝܗܘܿܢ", ":ܕܡܵܐ ܠܲܡ ܒܲܠܚܘܲܕܼ ܠܵܐ ܬܹܐܟܼܘܿܠ", "ܕܲܕܼܡܵܐ ܢܲܦ̣ܫܵܐ ܗ̄ܘ̣ ܕܲܒܼܥܝܼܪܵܐ.", ":ܠܵܐ ܬܹܐ ܟܼܘܿܠ ܒܸܣܪܐ ܘܢܲܦ̣ܫܵܐ", "ܕܠܵܐ ܬܸܬܼܚܲܝܲܒܼ ܒܲܬܼܒܲܥܬܼܵܐ.", ":ܠܵܐ ܝܵܕܼܥܝܼܢ ܗ̄ܘ̣ܵܘ ܩܲܕܼܡ̈ܝܹܐ", "ܠܡܹܐܟܲܠ ܒܸܣܪܵܐ ܕܚܲܝܘ̈ܬܼܵܐ.", ":ܥܕܲܡ̇ܐ ܕܓܠ̣ܵܐ ܦܘܼܩܕܵܢܵܐ", "ܠܢܘܚ ܕܐܟܼܘܠ ܘܐܟܢ ܐܸܟܠ.", ":ܢܵܡܘܿܣܵܐ ܗܘ̤ܵܐ ܫܘܼܘܕܵܝܵܐ", "ܕܣܵܐܸ̇ܡ ܗ̄ܘ̣ܵܐ ܠܹܗ ܠܲܟܼܝܵܢܵܐ.", ":ܘܐܸܠܘܼ ܝܲܕ ܥܘܼܗܝ ܩܲܕܼܡ̈ܝܬܐ", "ܢܘܚ ܝܲܬܿܝܼܪ ܢܛ̇ܪ ܗܘ̣ܐ ܠܹܗ.", ":ܒܗܵܕܹܐ ܕܣܵܡ̣ ܠܹܗ ܢܵܡܘܿܣܵܐ", "ܚܵܘܝܼ ܕܚܕܬܼܵܐ ܗ̄ܘ̣ ܢܵܡܘܿܣܵܐ.", ":ܘܐܸܠܘܼ ܣܝܼܡ ܗ̄ܘ̣ܵܐ ܠܩܲܕܼܡ̈ܝܐ", "ܠܵܐ ܡܚܲܕܬ ܗ̄ܘ̣ܵܐ ܠܲܩܝܵܡܹܗ܀", ":ܒܥܸܠܲܬܼ ܩܸܛܠܵܐ ܕܚܲܘ̈ܬܼܵܐ", "ܙܲܗܲܪ ܐܸܢܘܿܢ ܡ̣ܢ ܩܸܛܠܵܐ.", ":ܕܐܲܝܢܵܐ ܕܩܵܛܸ̇ܠ ܒܲܪ ܢܵܫܵܐ", ":ܚܠܵܦ ܐ̄ܢܵܫܵܐ ܕܡܹܗ ܢܸܬܼ ܐܫܸܕܪ", ":ܨܲܠܡܵܐ ܗ̄ܘ̣ ܐܢܵܫܵܐ ܕܒܼܵܪܘܿܝܹܗ", "ܘܡܵܪܵܐ ܕܟܼܠܗܹܝܢ ܒܸܪ̈ܝܵܬܼܵܐ.", "ܟܲܠܦܘܼܬܼ ܪܲܒܿܘܼܬܼ ܐܝܼܩܵܪܹܗ:", "ܩܲܫܝܵܐ ܬܒܲܥܬܼܵܐ ܕܩܵܘܿܠܹܗ.", ":ܢܵܡܘܣܹ̈ܐ ܚܲܕܼܬܹ̈ܐ ܣܵܡ̣ ܠܹܗ", "ܪܲܒܵܐ ܓܡܝܼܪܵܐ ܠܬܲܠܡܝܹܕܗ.", ":ܘܲܟܼܬܼܒ̣ ܐܸܢܘܿܢ ܥܲܠ ܠܸܒܹܿܗ", "ܒܩܢܝܵܐ ܪܸܡܙܵܐ ܕܨܒܼܝܵܢܹܗ.", ":ܥܲܠ ܬܘܼܒܼ ܥܲܡܹܗ ܒܩܲܝܵܡܵܐ", "ܘܫܲܪܪܹܗ ܠܫܲܝܢܵܐ ܒܡܵܘܡ̈ܬܐ.", ":ܕܠܵܐ ܬܘܼܒܼ ܐܸܥܛܹܐ ܡ̣ܢ ܐܲܪܥܵܐ", "ܠܐ̄ܢܵܫ̈ܐ ܒܡ̈ܝܐ ܕܛܵܘ ܦܢܵܐ.", ":ܗܵܕܹܐ ܗ̣̄ܝ ܐܵܬ̤ܵܐ ܕܲܩܝܵܡܵܐ", ":ܕܲܡܩܝܼܡ ܐ̄ܢܵܐ ܒܲܝܢܲܝ ܠܐܲܪܥܵܐ", ":ܚܙܵܬܐ ܕܩܸܒܬܵܐ ܡܸܬܼܚܲܙܝܵܐ", "ܡܸܨܥܲܬܼܡ̈ܝܐ ܕܒܲܥܵܢ̈ܢܹܐ.", ":ܐܝܬܹܝܗ̇ ܗ̄ܘ̣ܵܬܼ ܗܵܕܹܐ ܐܵܬ̤ܵܐ", "ܥܲܡ ܬܘܼܩܵܢܵܐ ܕܟܼܠ ܡܸܕܡ.", ":ܘܠܵܐ ܨܒ̣̰ܵܐ ܚܘܝܗ̇ ܠܩܲܕܼܡ̈ܝܹܐ", "ܥܕܲ ܡܵܐ ܕܲܓܼܠ̣ܵܗ̇ ܒܝܵܘܡܲܝ̈ ܢܘܿܚ.", ":ܠܢܘܿܚ ܝܲܗܪܵܐ ܒܐܵܬ̤ܵܐ ܕܫܲܝܢܵܐ", "ܕܬܸܗܘܹܐ ܥܕܲܡܵܐ ܠܫܘܼܠܡܵܐ.", ":ܕܡܵܐ ܕܚܵܙܹ̇ܝܢ ܠܵܗ̇ ܡܵܝܘ̈ܬܼܵܐ", "ܢܸܬܼܒܲܝܐܸܘܢ ܒܐܵܬ̤ܵܐ ܕܫܲܝܢܵܐ.", ":ܚܲܟܸܿܡ ܐܸܢܘܿܢ ܠܦܫܝ̈ܛܹܐ", "ܒܢܵܡܘ̈ܣܹܐ ܚܲܕܼܬܹ̈ܐ ܕܲܟܼܬܲܒܼ.", ":ܘܐܲܩܢܝܼ ܐܸܢܘܿܢ ܒܘܼܝܵܢܵܐ", "ܠܡܸܦܠܲܚ ܠܲܐܪܥܵܐ ܒܝܲܐܪܼܐ.", ":ܫܲܪܝܼ ܠܲܡ ܢܘܿܚ ܒܲܥܒܼܵܕܵܐ", "ܘܲܢܨܒ̣ ܟܲܪܡܵܐ ܘܝܲܗ̣ܒܼ ܦܹܐܪܹ̈ܐ.", ":ܘܐܸܫܬܝܼ ܡ̣ܢ ܚܲܡܪܹܗ ܘܲܪܘܝܼ", "ܘܲܛܥ̣ܵܐ ܒܵܗ̇ ܒܚܲܕܼܬܘܼܬܼ ܚܲܝܠܹܗ.", ":ܠܵܐ ܫܩܝܼܠ ܗ̄ܘ̣ܵܐ ܠܹܗ ܢܸܣܝܢܗ", "ܕܡܲܦܗܹܐ ܫܸܩܝܹܗ ܠܪܸܥܝܵܢܵܐ.", ":ܘܠܵܐ ܝܵܕܥ̇ ܗ̄ܘ̣ܵܐ ܕܐܲܝܟܲܢܵܐ", "ܡܸܬܼܚܲܫܚܝܼܢ ܒܹܗ ܫܵܬܿܘܵܝܵܘ̈ܗܝ.", ":ܐܸܫܬܝܼ ܢܘܚ ܘܲܛ̣ܥܵܐ ܢܲܦ̣ܫܹܗ", "ܘܐܲܙ ܠܹܗ ܚܲܡܪܵܐ ܠܝܲܩܝܼܪܵܐ.", ":ܘܲܐܲܗܠܲܬ̤ ܒܹܗ ܡܲܪܵܚܘܼܬܼܵܐ", "ܕܨܸܒܼܝܵܢܹܗ ܕܚܵܡ ܙܲܠܝܠܵܐ.", ":ܠܵܛܹܗ ܟܹܐܢܵܐ ܠܡܲܪܚܵܐ", "ܥܲܠ ܕܐܲܗܸܠ ܒܹܗ ܕܠܵܐ ܟܘܼܚܵܕܼ.", ":ܘܟܲܕܼܢܹܗ ܒܢܝܹܪܵܠܐ ܕܥܲܒܼܕܘܼܬܼܵܐ", "ܕܲܢܕܲܚܸܠ ܒܹܗ ܠܲܐ̄ܚܪ̈ܵܢܹܐ.", ":ܒܠܵܘ̈ܛܵܬܼܵܐ ܕܨܝܕܼ ܡܲܪ̈ܚܹܐ", "ܐܲܫܪܝܼ ܩܸܢܛܵܐ ܒܣܲܓ̈ܝܼܠܹܐ.", ":ܕܠܵܐ ܢܸܗܘܘܿܢ ܐܲܝܟ ܚܵܡ ܠܝܼܛܵܐ", "ܘܢܸܗܘܘܿܢ ܠܝܼܛܹ̈ܐ ܒܲܕܼܡܘܼܬܹܗ.", ":ܠܵܘ ܒܲܟܼܝܵܢܵܐ ܐܣܪܵܬܹܗ", "ܠܥܲܒܼܕܼܘܼܬܼܵܐ ܡܸܠܲܬܼ ܟܹܐܢܵܐ.", ":ܠܲܝܬܿ ܥܲܒܼܕܘܼܬܼܵܐ ܒܲܕܝܵܢܵܐ: ܐܸܠܵܐ ܕܒܝܼܫܘܼܬܼ ܨܒܼܝܵܢܵܐ", ":ܨܒܼܝܵܢܹܗ ܕܚܵܡ ܒܲܘܲܚ ܒܹܗ", ":ܒܝܲܩܝܼܪܵܐ ܕܲܛܥ̣ܵܐ ܒܚܡܪܹܗ", ":ܘܥܲܒܼܕܹܗ ܐܵܬ̤ܵܐ ܠܡܲܪ̈ܚܹܐ", "ܕܢܸܬܼܟܲܐܪ̈ܘܼܢ ܡ̣ܢ ܝܲܩܝܼܪܹ̈ܐ.", ":ܪܫ̣ܡ ܒܵܪܘܿܝܵܐ ܬܲܫܥܝܼܬܹܗ", "ܕܢܘܚ ܝܲܩܝܼܪܐ ܕܐܸܬܼܦܲܪܣܝܼ.", ":ܕܲܢܚܸܟܸܿܡ ܒܹܗ ܠܝܵܕܘ̈ܥܹܐ", "ܕܠܵܐ ܢܸܬܼܓܲܢ̄ܒܿܪܘܼܢ ܥܲܠ ܚܲܡܪܵܐ.", ":ܥܲܡ ܕܲܟܼܝܘܼܬܼܵܐ ܕܗܲܕܵܡܵܘ̈ܗܝ", "ܪܫ̣ܡ ܛܘܼܥܝܲܝ ܕܲܛܥ̣ܵܐ ܒܚܲܡܪܵܐ.", ":ܕܢܲܣܓܿܐ ܢܙܲܗܲܪ ܕܲܒܼܛܟܼܣܵܐ", "ܢܸܬܼܚܲܫܚܘܼܢ ܒܹܗ ܫܵܬܘܼܝܵܘ̈ܗܝ.", ":ܚܵܘܝܼ ܕܲܫܘܐ ܠܓܸܠܝܢܐ", "ܕܢܛܪ ܫܲܦܝܘܬܼ ܪܸܥܝܵܢܵܐ.", ":ܕܲܢܚܲܦܸܛ ܒܹܗ ܠܲܕܼܟܼܝ̈ܐ", "ܕܬܸܫܪܐܹܒܗܘܿܢ ܡܸܠܲܬܼ ܚܲܝܹ̈ܐ.", ":ܪܫܲܡ ܠܲܢ ܙܵܟܼܘܼܬܼ ܚܘܼܡܵܣܵܢܹܗ", "ܕܲܟܼܡܵܐ ܥܲܙܝܼ ܥܲܡ ܒܝܼܫܹ̈ܐ.", ":ܕܠܵܐ ܐܸܫܬܲܕܲܠ ܠܲܢܚ̈ܝܹܐ", "ܒܥܸܢܝܵܢܵܐ ܕܲܒܼܢܲܝ̈ ܥܲܡܹܗ.", ":ܢܛܪܹܗ ܒܡܝ̈ܐ ܕܡ̇ܡܘܿܠܵܐ", "ܘܥܒܼܕܗ ܚܠܵܦܬܐ ܠܲܒܼܪܝܼܬܼܵܐ.", ":ܘܫܲܝܢܵܗ̇ ܠܲܐܪܥܵܐ ܨܵܕܝܼܬܼܵܐ", "ܒܗܲܠܥ̈ܬܼܵܐ ܕܝܘܼܒܵܠ ܓܸܢܣܹܗ.", ":ܐܲܦܩܹܗ ܡ̣ܢ ܓܵܘ ܩܹܒܼܘܬܼܵܐ", "ܘܣܬܿܪܵܗ̇ ܡܸܢܹܗ ܠܩܹܒܼܘܼܬܼܵܐ.", ":ܕܠܵܐ ܢܸܛܥܘܢ ܒܵܗ̇ ܝܠܕ̈ܬܗ", "ܘܢܸܩܪܘܼܬܵܗ̇ ܒܫܸܡ ܐܲܠܵܗܵܐ.", ":ܒܗܵܕܐ ܬܸܢܘܲܝ ܣܬܪܬܼܗ̇", "ܟܹܐܢܘܼܬܼܵܐ ܡ̣ܢ ܚܲܙ̈ܝܹܐ.", ":ܕܠܐ ܬܸܗܘܸܐ ܥܸܠܲܬܼ ܚܲܝܹ̈ܐ", "ܥܸܠܬܼܵܐ ܕܛܘܼܥܝܲܝ ܠܲܐܚܪ̈ܵܢܐ.", ":ܒܐܲܪܥܵܐ ܣܲܬܼܪܵܗ̇ ܠܩܹܒܼܘܼܬܼܵܐ", "ܒܛܲܟܼܣܵܐ ܕܲܣܥ݂ܲܪ ܒܹܗ ܒܡܘܼܫܹܐ.", ":ܕܝܵܕ̇ܥ ܗ̄ܘ̣ܵܐ ܕܛܵܥܹ̇ܝܢ ܗ̄ܘ̣ܵܘ ܒܹܗ", "ܒܩܒܼܪܗ ܥܲܡܵܐ ܕܥܸܒܼܪ̈ܝܹܐ.", ":ܠܹܗ ܦܲܐܝ̈ܢ ܟܠ ܝܼܕܼܥ̈ܬܼܵܐ", "ܠܲܐܚܝܼܕܼ ܣܵܟܼܵܐ ܕܟܼܠ ܚܸܟܼܡ̈ܢ.", ":ܕܠܵܐ ܛܥܝ̈ܢ ܠܵܗ̇ ܠܝܼܕܲܥܬܹܗ", "ܗܵܠܹܝܢ ܕܲܗܘ̤̈ܝ ܘܕܲܬܼܝܼ̈ܕܵܢ.", ":ܩܕܼܵܡ ܟܠ ܡ̣ܕܹܡ ܒܲܕܼܩ ܠܹܗ", "ܘܥܲܕܼܠܵܐ ܢܸܗܘܹܐ [ܝܕܲܥ̇] ܟܠ.", ":ܘܲܡܣܲܝܟܝܼܢ ܠܹܗ ܒܝܼܕܲܥܬܼܵܐ", "ܬܘܼܩܵܢܵܘ̈ܗܝ ܥܲܕܼܠܵܐ ܢܸܗܘܘܿܢ.", ":ܫܵܘܹ̇ܐ ܕܡ̣ܢ ܟܠ ܢܸܫܬܿܒܲܝܝ", "ܗܵܘ̇ ܝܵܕܸܘܿܥܵܐ ܕܟܼܠ ܡܸܕܹܡ.", ":ܟܲܕܼ ܝܵܕܼܵܥ̇ ܒܝܼܫܘܼܬܼ ܝܲܨܪܲܝܢ", "ܡܬܲܗܹܐ ܠܲܢ ܒܝܲܕܼ ܥܠܠ̈ܬܐ܀"]}